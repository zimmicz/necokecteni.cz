<!DOCTYPE html>
<html lang="cs">
<head>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-150612201-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-150612201-1');
</script>
    <meta charset="UTF-8">
    <meta name="viewport" content="width=device-width, initial-scale=1.0" />
    <meta name="description" content="Bram Stoker: Dracula" />
    <meta name="keywords" content="19. století,Velká Británie,Bram Stoker,Dracula" />
    <meta name="robots" content="index,follow" />
    <meta http-equiv="expires" content="43200"/>
    <title>Něco ke čtení</title>
    <link href="https://fonts.googleapis.com/css?family=Merriweather&display=swap" rel="stylesheet">

        <link rel="stylesheet" href="https://www.necokecteni.cz/theme/css/style.min.css?4aa0be4d">
</head>
<body class="is-size-7-mobile">
    <header class="section">
        <h1 class="title is-1 is-size-5-mobile"><a class="has-text-grey-darker" href="/">Něco ke čtení</a></h1>
    </header>

    <main class="section columns is-mobile">
        <!-- sidebar -->
        <section class="column is-one-quarter is-full-mobile">
<div class="content">
    <form name="x" action="//duckduckgo.com/" target="_blank">
        <div class="field">
            <div class="control">
                <input aria-label="Search" class="input" type="search" placeholder="..." name="q" />
            </div>
        </div>

        <input type="hidden" value="necokecteni.cz" name="sites" />

        <div class="field">
            <div class="control">
                <input class="button is-primary" type="submit" value="Hledat" />
            </div>
        </div>
    </form>
</div>
    <h3 class="title is-4 is-size-5-mobile has-text-grey-light">Další knihy autora</h3>

        <section class="content">
                <p>Zatím nemáme žádné další recenze.</p>
        </section>


    <h3 class="title is-4 is-size-5-mobile has-text-grey-light">Další podobné knihy</h3>
        <section class="content has-overflow has-height-200">
                <a class="is-block" href="https://www.necokecteni.cz/jerome-klapka-jerome/delat-veci-s-rozmyslem-je-ztrata-casu">Jerome Klapka Jerome: Dělat věci s rozmyslem je ztráta času</a>
                <a class="is-block" href="https://www.necokecteni.cz/mary-shelley/frankenstein">Mary Shelley: Frankenstein</a>
                <a class="is-block" href="https://www.necokecteni.cz/jerome-klapka-jerome/tri-muzi-ve-clunu">Jerome Klapka Jerome: Tři muži ve člunu</a>
        </section>
        </section>

        <!-- content -->
        <section class="column is-three-quarters has-text-justified nkc-content is-full-mobile">
<!-- variables:
    article
    show_author_name
    show_whole_article
    header_link
-->
<section class="content box nkc-article">
        <h2 class="title is-2 is-size-5-mobile has-text-left">

        Bram Stoker: Dracula</h2>

        </h2>

    <!-- tags -->
    <div class="container">
            <a class="button is-primary is-small" href="/tags/19-stoleti">19. století</a>
            <a class="button is-primary is-small" href="/tags/velka-britanie">Velká Británie</a>
    </div>

    <!-- content -->
        <p>Román Dracula (1897) je klasickým dílem literárního vampyrismu, inspirovaného gotickým románem a hrůzostrašnými povídkami. Zachycuje podivné události a příhody formou deníkových zápisků, které hlavní hrdinové příběhu postupně spojují jako korále na niti.</p>
<p>Prvním průvodcem čtenáře se stává Jonathan Harker, mladý a nadějný advokát, který je vyslán do Transylvánie, aby s hrabětem Draculou domluvil detaily koupě londýnského sídla. Jonathan přijíždí na zámek a je mile překvapen pohostinností hraběte. Později se stává svědkem mnoha zvláštních jevů, které v něm vzbuzují strach — s úlekem zjišťuje, že se stal zajatcem na temném zámku Dracula. Z jeho zápisků se dozvídáme, jak velký strach prožíval během svého pobytu, jak jej udivilo, že na zámku nejsou žádná zrcadla a konečně i to, jak hraběte napadl a v záchvatu šílenství uprchl ze zámku.</p>
<p>Jonathanova snoubenka Mina se zatím v Londýně strachuje o jeho zdraví, a když obdrží dopis z transylvánské nemocnice, rozjíždí se za svým milým, kterého nalézá oslabeného prudkým zánětem mozkových blan. Musí přísahat, že jeho deníku se v životě nedotkne — Jonathan si stále není jist, zdali se mu všechno jen nezdálo.</p>
<p>Její přítelkyně Lucy se mezitím šťastně vdá za Arthura Holmwooda, odmítá nabídky doktora Johna Sewarda a Texasana Quinceyho Morrise, kteří mají v příběhu sehrát ještě velmi výraznou roli. Právě v těchto chvílích hrabě Dracula, uzavřen v bedně na palubě lodi, dosáhl břehů Anglie. S sebou přiváží bedny s hlínou z Transylvánie, kterou potřebuje k odpočinku.</p>
<p>Při jeho příjezdu se ve městě začínají dít divné věci a Lucy začíná chřadnout. Doktor Seward si s nemocnou, která vykazuje příznaky chudokrevnosti, neví rady, a z Nizozemí povolává svého dávného přítele a učitele van Helsinga. Ten však přichází pozdě a s hrůzou zjišťuje, že Lucy se stala obětí hraběte Draculy. Stává se z ní Nemrtvá, navždy uvězněná v mrtvém těle a předurčená k nekonečnému životu, který sílí z krve živých lidí.</p>
<p>Van Helsing si pročítá všechny zápisky a deníkové záznamy a ještě více se utvrzuje v přesvědčení, že je třeba hraběte zabít. Spolu se svými přáteli Johnem, Quinceym, Arthurem, Jonathanem a Minou vypracují plán, který světa navždy zbaví toho netvora z pomezí dvou světů. Hrabě však nečekaně napadne paní Minu a vpraví ji trochu své krve do žil, aby nad ní získal moc a později ji mohl povolat k sobě.</p>
<p>Naši hrdinové jsou nyní nuceni bleskově jednat a nepromrhají jediný okamžik — postupně zničí všechny skrýše, které si Dracula v Londýně vybudoval. Ten prchá zpět do rodné Transylvánie, aby — jako už mnohokrát předtím — načerpal nové síly pro svůj nekonečný boj. Hrdinové krvavého příběhu jsou mu neustále v patách a dostihnou ho dříve, než dosáhne svého útočiště. Srdce mu probodnou dřevěným kůlem a hlavu oddělí od těla. Hrabě se rozplyne v prach, bohužel je však při potyčce s Cikány a Slováky zabit Quincey Morris.</p>
<p>Autor čtenáři chronologicky řazenými deníkovými zápisky postupně poodhaluje hrůzné události a skutečnosti, které se v naproté tichosti a bez vědomí veřejnosti odehrávaly v Londýně. Zároveň čtenáři poskytuje několik různých pohledů na celý příběh a umožňuje mu nahlédnout do niterných úvah jednotlivých postav.</p>
</section>        </section>
    </main>

    <footer class="footer">
    </footer>
</body>
</html>