<!DOCTYPE html>
<html lang="cs">
<head>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-150612201-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-150612201-1');
</script>
    <meta charset="UTF-8">
    <meta name="viewport" content="width=device-width, initial-scale=1.0" />
    <meta name="description" content="Kingsley Amis: Šťastný Jim" />
    <meta name="keywords" content="20. století,Velká Británie,Kingsley Amis,Šťastný Jim" />
    <meta name="robots" content="index,follow" />
    <meta http-equiv="expires" content="43200"/>
    <title>Něco ke čtení</title>
    <link href="https://fonts.googleapis.com/css?family=Merriweather&display=swap" rel="stylesheet">

        <link rel="stylesheet" href="https://www.necokecteni.cz/theme/css/style.min.css?4aa0be4d">
</head>
<body class="is-size-7-mobile">
    <header class="section">
        <h1 class="title is-1 is-size-5-mobile"><a class="has-text-grey-darker" href="/">Něco ke čtení</a></h1>
    </header>

    <main class="section columns is-mobile">
        <!-- sidebar -->
        <section class="column is-one-quarter is-full-mobile">
<div class="content">
    <form name="x" action="//duckduckgo.com/" target="_blank">
        <div class="field">
            <div class="control">
                <input aria-label="Search" class="input" type="search" placeholder="..." name="q" />
            </div>
        </div>

        <input type="hidden" value="necokecteni.cz" name="sites" />

        <div class="field">
            <div class="control">
                <input class="button is-primary" type="submit" value="Hledat" />
            </div>
        </div>
    </form>
</div>
    <h3 class="title is-4 is-size-5-mobile has-text-grey-light">Další knihy autora</h3>

        <section class="content">
                <p>Zatím nemáme žádné další recenze.</p>
        </section>


    <h3 class="title is-4 is-size-5-mobile has-text-grey-light">Další podobné knihy</h3>
        <section class="content has-overflow has-height-200">
                <a class="is-block" href="https://www.necokecteni.cz/george-orwell/1984">George Orwell: 1984</a>
                <a class="is-block" href="https://www.necokecteni.cz/roald-dahl/dalsi-pribehy-necekanych-koncu">Roald Dahl: Další příběhy nečekaných konců</a>
                <a class="is-block" href="https://www.necokecteni.cz/george-orwell/farma-zvirat">George Orwell: Farma zvířat</a>
                <a class="is-block" href="https://www.necokecteni.cz/arthur-c-clarke/2001-vesmirna-odysea">Arthur C. Clarke: 2001: Vesmírná Odysea</a>
                <a class="is-block" href="https://www.necokecteni.cz/ian-mcewan/betonova-zahrada">Ian McEwan: Betonová zahrada</a>
                <a class="is-block" href="https://www.necokecteni.cz/ian-mcewan/cizinci-ve-meste">Ian McEwan: Cizinci ve městě</a>
                <a class="is-block" href="https://www.necokecteni.cz/david-lodge/hostujici-profesori">David Lodge: Hostující profesoři</a>
                <a class="is-block" href="https://www.necokecteni.cz/aldous-huxley/konec-civilizace">Aldous Huxley: Konec civilizace</a>
                <a class="is-block" href="https://www.necokecteni.cz/anthony-burgess/mechanicky-pomeranc">Anthony Burgess: Mechanický pomeranč</a>
                <a class="is-block" href="https://www.necokecteni.cz/david-herbert-lawrence/milenec-lady-chatterleyove">David Herbert Lawrence: Milenec lady Chatterleyové</a>
                <a class="is-block" href="https://www.necokecteni.cz/ian-mcewan/nevinny">Ian McEwan: Nevinný</a>
                <a class="is-block" href="https://www.necokecteni.cz/william-golding/pan-much">William Golding: Pán much</a>
                <a class="is-block" href="https://www.necokecteni.cz/irvine-welsh/trainspotting">Irvine Welsh: Trainspotting</a>
        </section>
        </section>

        <!-- content -->
        <section class="column is-three-quarters has-text-justified nkc-content is-full-mobile">
<!-- variables:
    article
    show_author_name
    show_whole_article
    header_link
-->
<section class="content box nkc-article">
        <h2 class="title is-2 is-size-5-mobile has-text-left">

        Kingsley Amis: Šťastný Jim</h2>

        </h2>

    <!-- tags -->
    <div class="container">
            <a class="button is-primary is-small" href="/tags/20-stoleti">20. století</a>
            <a class="button is-primary is-small" href="/tags/velka-britanie">Velká Británie</a>
    </div>

    <!-- content -->
        <p>Šťastný Jim (Lucky Jim, 1954), příjmením Dixon, je lektorem středověkých dějin na jedné provinční anglické univerzitě. Ke středověku žádný vřelý vztah nemá, ba dokonce jím opovrhuje. Sepsat závěrečnou práci o tomto časovém období byla ale nejhlehčí cesta k titulu, a tak se do něj Jim (aspoň na krátký čas nutný k sepsání onoho nudného textu) zamiloval.</p>
<p>Nástup na univerzitu se Jimovi zrovna dvakrát nevyvedl, a tak se snaží první dojem nějak vylepšit. Pod vedením profesora Welche, podivína s nevysvětlitelnou slabostí pro dulciány, který málokdy dokončí větu a který si z neznámých důvodů myslí, že umí řídit, je to úkol hodný Herkula. Celým románem nás rovněž provází Jimovi neúspěšné pokusy o publikování článku o stavění lodí ve středověku ve vědeckém časopise.</p>
<p>Do ne zrovna růžově vyhlížející situace se přidávají problémy s Margaret, náladovou kolegyní z univerzity, která Jima pravděpodobně miluje (a pravděpodobně taky ne). A když Jim pozná ještě Christinu, přítelkyni Bertranda Welche (toho času snobský malíř a syn profesora Welche), jde mu z toho všeho hlava kolem. Ke všem ztřeštěným akcím pořádaným páně Welchem pociťuje opravdový odpor a pohrdá jimi. Pokud si však chce zlepšit své postavení na univerzitě, nezbývá mu, než poslušně otvírat pusu do rytmu dulciánů. Profesor Welch naštěstí stejně nepozná, že jeden hlas chybí.</p>
<p>Jim zkazí, na co sáhne. Sám už se smiřuje s tím, že univerzitu bude muset opustit. Na druhou stranu to pro něj bude i tak trochu vysvobození, protože o výuce středověkých dějin a její užitečnosti si nic dobrého nemyslí. Kvůli Christině se dostane do studené války a později otevřeného boje s Bertrandem, čímž si pod svým místem lektora podřezává už tak dost suchou větev.</p>
<p>Šťastný Jim oplývá humorem, a to nejen díky bezvýchodným situacím, do kterým se daří hlavnímu hrdinovi nehrdinovi dostávat. Sám Jim je spíše ztělesněním satirického pohledu na svět, opravdové komično dodávají knize především snobské postavičky členů Welchovic rodiny. Zároveň Jim tvoří ostrý protiklad pokrytectví, šplhounství a kariérismu, které ztělesňují především postavy z univerzitního prostředí. I po více než padesáti letech si tak zachovává punc aktuálnosti.</p>
</section>        </section>
    </main>

    <footer class="footer">
    </footer>
</body>
</html>