<?xml version="1.0" encoding="utf-8"?>
<feed xmlns="http://www.w3.org/2005/Atom"><title>Něco ke čtení - Ladislav Fuks</title><link href="/" rel="alternate"></link><link href="/feeds/ladislav-fuks.atom.xml" rel="self"></link><id>/</id><updated>2019-10-15T00:00:00+02:00</updated><entry><title>Vévodkyně a kuchařka</title><link href="/ladislav-fuks/vevodkyne-a-kucharka" rel="alternate"></link><published>2019-10-15T00:00:00+02:00</published><updated>2019-10-15T00:00:00+02:00</updated><author><name>Ladislav Fuks</name></author><id>tag:None,2019-10-15:/ladislav-fuks/vevodkyne-a-kucharka</id><summary type="html">&lt;p&gt;Příběh odehrávající se ve Vídni na přelomu 19. a 20. století sleduje usilování vévodkyně Sophia La Talliere d’Haygueres-Kevelsberg o koupi nemovitosti na jednom z vídeňských předměstí, kterou by ráda přestavěla na hotel — nutno podotknout, že se jedná o záměr pro tehdejší příslušníky šlechty nanejvýš podivný.&lt;/p&gt;
&lt;p&gt;Vhodnou nemovitost se jí …&lt;/p&gt;</summary><content type="html">&lt;p&gt;Příběh odehrávající se ve Vídni na přelomu 19. a 20. století sleduje usilování vévodkyně Sophia La Talliere d’Haygueres-Kevelsberg o koupi nemovitosti na jednom z vídeňských předměstí, kterou by ráda přestavěla na hotel — nutno podotknout, že se jedná o záměr pro tehdejší příslušníky šlechty nanejvýš podivný.&lt;/p&gt;
&lt;p&gt;Vhodnou nemovitost se jí díky inzerátu podaří najít, k jejímu údivu ji však k prodeji nabízí kníže Leuchtenberg-Aulendorf, strýc, jehož je ona univerzální dědičkou. Překvapena jeho krokem je rozhodnuta vydat se za ním a zjistit, proč se rozhodl k prodeji vily, přestože věděl, že právě ona je kupcem.&lt;/p&gt;
&lt;p&gt;Později se vévodkyně setká s českým zlatníkem, u kterého si nechá vyrobit dutý renesanční prsten s českým granátem, aniž by věděla, že je to stávající nájemník vily, ze které chce udělat hotel.&lt;/p&gt;
&lt;p&gt;Strýc jí při její návštěvě vyjádří podporu a pozve ji na chystaný večírek. Vévodkyně je jeho pozváním zaskočena, neboť starý pán už drahnou dobu nechodí do společnosti a podobných událostí se straní. Přesto na večírek, kterého se jako tajný host účastní také František Ferdinand d’Este, přijde.&lt;/p&gt;
&lt;p&gt;Na druhý den jí právník jejího strýce přijde osobně oznámit, že kníže zemřel po pádu ze schůdků.
Následuje návštěva pohřebního ústavu (Fuksem detailně vylíčená) a samotný pohřeb, na němž se objeví i knížetem zavržený Adalbert. Vévodkyně s ním vede krátký rozhovor, na hostinu však již nepřijde.&lt;/p&gt;
&lt;p&gt;Vévodkyně se pustí do přestavby a 10. záží 1898 hotel slavnostně otevře. Kuchyni má na starost Betty Farbellová, kuchařka s vynikajícími doporučeními, kterou si vévodkyně osobně vybrala.&lt;/p&gt;
&lt;p&gt;Hotel je však teprve prvním krokem ke kompletní proměně strýcovy vily — nakonec se z ní má stát muzeum, které bude dokumentovat pomíjivost života na přelomu století. Vévodkyně hostům kromě kouzel kočího Stockalpa ukáže také Spectaculum, šestistěnnou zrcadlovou místnost, která hosty uchvátí.&lt;/p&gt;
&lt;p&gt;Celá kniha končí nezávazným rozhovorem dam na konci slavnostního večera, který ostře kontrastuje s úvahami vévodkyně, jimž se druhého dne oddává.&lt;/p&gt;
&lt;hr&gt;
&lt;p&gt;Kniha skvěle vystihuje reálie Vídně 19. století, ale chybí jí postava, která by čtenáře výrazněji oslovila. Sama vévodkyně svým usilováním vyčnívá z řady aristokratů, nicméně je i ona jen jednou z mnoha vznešených dam, která se (snad) z rozmaru rozhodla podniknout něco bláznivého.&lt;/p&gt;</content><category term="Ladislav Fuks"></category><category term="20. století"></category><category term="Česká republika"></category></entry><entry><title>Spalovač mrtvol</title><link href="/ladislav-fuks/spalovac-mrtvol" rel="alternate"></link><published>2019-10-14T00:00:00+02:00</published><updated>2019-10-14T00:00:00+02:00</updated><author><name>Ladislav Fuks</name></author><id>tag:None,2019-10-14:/ladislav-fuks/spalovac-mrtvol</id><summary type="html">&lt;p&gt;Spalovač mrtvol vypráví příběh Karla Kopfrkingla a jeho rodiny — ženy Lakmé, dětí Ziny a Milivoje. Pan Kopfrkingl pracuje v krematoriu a svou práci bere jako poslání — pomáhá bourat zeď, která mrtvé obklopuje a pomáhá tak duši najít nové tělo (je velmi ovlivněn knihou o Tibetu, kterou vlastní). Svým založením je …&lt;/p&gt;</summary><content type="html">&lt;p&gt;Spalovač mrtvol vypráví příběh Karla Kopfrkingla a jeho rodiny — ženy Lakmé, dětí Ziny a Milivoje. Pan Kopfrkingl pracuje v krematoriu a svou práci bere jako poslání — pomáhá bourat zeď, která mrtvé obklopuje a pomáhá tak duši najít nové tělo (je velmi ovlivněn knihou o Tibetu, kterou vlastní). Svým založením je romantik (svou rodinu oslovuje exotickými přívlastky: nebeská, oblačná, čarokrásná), sám se nechá oslovovat Roman a ve smrti vidí jedinou krásnou jistotu našeho života. Miluje smuteční hudbu a je zcela oddán svému poslání — často o smrti mluví takřka fanaticky, snad bláznivě, ale není nebezpečný.&lt;/p&gt;
&lt;p&gt;To se má však na pozadí historických událostí brzy změnit — děj novely se totiž odehrává ve válečných letech a pan Kopfrkingl v sobě má “kapku” německé krve, zatímco jeho žena Lakmé je poloviční Židovka. Sám o tom nikdy nepřemýšlel, svou ženu až k smrti miluje, ale pod tíhou situace a na naléhání svého přítele Wilhelma Reinkeho si uvědomuje, že na krvi záleží a že v krvi je rozdíl. Člověk, kterého doposud zajímalo jen štěstí jeho rodiny a politice nevěnoval pozornost, se musí rozhodnout, zda se přidat k proněmeckému proudu a zřeknout se své manželky (ač rozvody neuznává), nebo se postavit proti dějinám.&lt;/p&gt;
&lt;p&gt;Když se pan Kopfrkingl dozvídá, že s Vůdcem přijde nový řád, ve kterém pro Židy nebude místo, cítí povinnost svou rodinu uchránit utrpení — vždyť smrt je tehdy dobrá, ušetří-li člověka velkého utrpení…&lt;/p&gt;
&lt;p&gt;A tak svou manželku oběsí v koupelně, syna zabije v krematoriu. Dceru už nezachrání — zblázní se.&lt;/p&gt;</content><category term="Ladislav Fuks"></category><category term="20. století"></category><category term="Česká republika"></category></entry></feed>