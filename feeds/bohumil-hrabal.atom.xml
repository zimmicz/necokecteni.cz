<?xml version="1.0" encoding="utf-8"?>
<feed xmlns="http://www.w3.org/2005/Atom"><title>Něco ke čtení - Bohumil Hrabal</title><link href="https://www.necokecteni.cz/" rel="alternate"></link><link href="https://www.necokecteni.cz/feeds/bohumil-hrabal.atom.xml" rel="self"></link><id>https://www.necokecteni.cz/</id><updated>2019-10-14T00:00:00+02:00</updated><entry><title>Obsluhoval jsem anglického krále</title><link href="https://www.necokecteni.cz/bohumil-hrabal/obsluhoval-jsem-anglickeho-krale" rel="alternate"></link><published>2019-10-14T00:00:00+02:00</published><updated>2019-10-14T00:00:00+02:00</updated><author><name>Bohumil Hrabal</name></author><id>tag:www.necokecteni.cz,2019-10-14:/bohumil-hrabal/obsluhoval-jsem-anglickeho-krale</id><summary type="html">&lt;p&gt;Obsluhoval jsem anglického krále (1971) je životním příběhem Jana Dítěte, malého pikolíka, jehož velkým snem je pořídit si vlastní hotel. Svou profesní pouť začíná jako prodavač párků na nádraží, později se stane číšníkem v hotelu Zlatá Praha a vrcholem jeho kariéry se stane hostina habešského císaře, po které obdrží řád …&lt;/p&gt;</summary><content type="html">&lt;p&gt;Obsluhoval jsem anglického krále (1971) je životním příběhem Jana Dítěte, malého pikolíka, jehož velkým snem je pořídit si vlastní hotel. Svou profesní pouť začíná jako prodavač párků na nádraží, později se stane číšníkem v hotelu Zlatá Praha a vrcholem jeho kariéry se stane hostina habešského císaře, po které obdrží řád za skvělé služby. Pro malého pikolíka je vyznamenání obrovskou vzpruhou a ctí, na kterou může být právem hrdý.&lt;/p&gt;
&lt;p&gt;Druhá světová válka, během níž se část příběhu odehrává, a příchod Němců znamenají pro Jana Dítěte velké problémy s celou českou společností. Zdá se, jako by malý číšník nechápal, proč Němci do Čech přicházejí a co to pro obyvatele republiky znamená. Z hotelu Paříž musí odejít poté, co velmi ochotně obsloužil Němku Lízu.&lt;/p&gt;
&lt;p&gt;Za pomoc proti českým chuligánům, kteří ji napadnou na ulici, si jej Líza oblíbí a později se stane jeho ženou. Jejich sňatku předchází důkladné lékařské vyšetření, jehož cílem je zjistit, zda je Jan Dítě způsobilý obcovat s árijkou. Když si doktor prohlíží jeho přirození, malý číšník si poprvé uvědomuje, co pro něj sňatek s Němkou znamená: zatímco jinde kvůli říšským lékařským razítkům Češi umírají, on je díky svým slámovým vlasům a dědečkovu příjmení Ditie způsobilý ke sňatku s Lízou. Zůstává uvězněn mezi dvěma světy — český zradil a pro ten německý není dost dobrý.&lt;/p&gt;
&lt;p&gt;Omylem se dostává do vězeňského tábora, kde je týrán a mučen příslušníky německých jednotek. Po svém propuštění doprovází otcovraha zpět do jeho rodné vesnice — Lidic. Setkání otcovraha s masovým vrahem v podobě náčelníka gestapa působí tragicky a směšně zároveň.&lt;/p&gt;
&lt;p&gt;Z Jana Dítěte se díky ukradeným židovským známkám stává boháč a může si splnit svůj velký sen — kupuje si hotel v lomu. Stává se milionářem a doufá, že jej mezi sebe ostatní hoteliéři přijmou. Zklamání, které proživá, když ho nechtějí komunističtí milicionáři přijmout do pracovního tábora, opět podává důkaz o jeho dětinskosti. Do tábora je sice nakonec přijat, ale od milionářů se mu dostane jen pohrdání.&lt;/p&gt;
&lt;p&gt;Po propuštění je odeslán do pohraničí, kde začíná úplně nový život — bez peněz, bez snů a bez lidí. Velmi dojemně tak působí scéna, kdy při pohledu do zrcadla nepoznává toho kdysi tak důvěrně známého člověka.&lt;/p&gt;
&lt;p&gt;Román Obsluhoval jsem anglického krále je tragickým příběhem malého člověka, který se snaží vyrovnat se se svými komplexy. Svou fyzickou malost se snaží neúspěšně nahradit postavením na společenském žebříčku a zvláštním držením hlavy. Touží být někam zařazen, ale jeho snaha o ztotožnění vždy končí někde v půli cesty. Životní sny si snaží splnit bez ohledu na jejich cenu a příliš pozdě si uvědomuje důsledky svého chování — Hrabal však svého hrdinu vykresluje tak, že je velmi těžké se na něj zlobit nebo mu mít jeho činy za zlé.&lt;/p&gt;</content><category term="Bohumil Hrabal"></category><category term="20.století"></category><category term="Česká republika"></category></entry></feed>