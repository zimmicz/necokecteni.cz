<?xml version="1.0" encoding="utf-8"?>
<feed xmlns="http://www.w3.org/2005/Atom"><title>Něco ke čtení - Hugh Howey</title><link href="https://www.necokecteni.cz/" rel="alternate"></link><link href="https://www.necokecteni.cz/feeds/hugh-howey.atom.xml" rel="self"></link><id>https://www.necokecteni.cz/</id><updated>2019-10-14T00:00:00+02:00</updated><entry><title>Silo</title><link href="https://www.necokecteni.cz/hugh-howey/silo" rel="alternate"></link><published>2019-10-14T00:00:00+02:00</published><updated>2019-10-14T00:00:00+02:00</updated><author><name>Hugh Howey</name></author><id>tag:www.necokecteni.cz,2019-10-14:/hugh-howey/silo</id><summary type="html">&lt;p&gt;Postapokalyptický román Silo (Wool, 2011) přivádí čtenáře do několik set let vzdálené budoucnosti, v níž se poslední žijící lidé museli uchýlit do podzemního sila, aby se skryli před hrozbou toxinů poletujících zamořeným vzduchem na povrchu. Každé ze 144 podzemních pater má svůj přesně daný účel a své obyvatele v barevných …&lt;/p&gt;</summary><content type="html">&lt;p&gt;Postapokalyptický román Silo (Wool, 2011) přivádí čtenáře do několik set let vzdálené budoucnosti, v níž se poslední žijící lidé museli uchýlit do podzemního sila, aby se skryli před hrozbou toxinů poletujících zamořeným vzduchem na povrchu. Každé ze 144 podzemních pater má svůj přesně daný účel a své obyvatele v barevných lacláčích.&lt;/p&gt;
&lt;p&gt;Úplně dole, v hlubině, žijí mechanici, nad nimi se nachází úsek Zásobování, potom farmáři starající se o dodávky potravin do celého sila, v 34. patře tajemný úsek IT. Elektronická komunikace je velmi drahá, obyvatelům tak často nezbývá, než zprávy posílat po nosičích, kteří každý den běhají nahoru a dolů po centrálním schodišti; jiný způsob přepravy než pěšky tu totiž neexistuje.&lt;/p&gt;
&lt;p&gt;Děti mohou mít jen ti šťastlivci, kterým se lístek na potomka podaří vyhrát v loterii, a oni se tak mohou začít snažit o početí. A loterie se losuje jen tehdy, když někdo umře a jeho ostatky zkypří zem v jedné z hydroponických farem. Nebo když jde někdo &lt;em&gt;čistit&lt;/em&gt;. Děti vyrostou jako stíny svých zdrojů, převezmou jejich úkoly, vychovají si své stíny, a tak pořád dokola, den za dnem, rok za rokem.&lt;/p&gt;
&lt;p&gt;V Silu je zakázáno mluvit o světě tam venku. Za podobné řeči jsou lidé odsouzeni k čištění — odesláni na povrch mají jediný úkol: vyčistit zašlé objektivy kamer hlídajících venkovní svět, a zemřít.&lt;/p&gt;
&lt;p&gt;Když se po sérii záhadných úmrtí podobné “cti” dostane také Juliette, mechaničce z hlubiny, kterou si bývalá starostka a šerif vybrali jako novou zástupkyni pořádku, stane se něco nevídaného: Juliette objektivy sice vyčistí, stejně jako všichni odsouzení před ní, ale jako první se jí podaří přejít okolní kopce a zmizet z dohledu Sila. Její ochranný oblek, tak pečlivě vyráběný v úseku IT, poprvé selže a ke svému nositeli toxiny nepropustí.&lt;/p&gt;
&lt;p&gt;Ke svému údivu za horizontem najde naprosto stejnou stavbu, ze které právě odešla, opuštěnou, ztichlou. Zatímco v Sile 18, ve kterém strávila celý život, právě probíhá další povstání, odsouzené k tvrdému potlačení úsekem IT, v Sile 17 Juliette marně uvažuje o tom, jak se vrátit svým přátelům na pomoc.&lt;/p&gt;
&lt;hr&gt;
&lt;p&gt;Na pozadí napínavého sci-fi se odehrává milostný příběh Juliette a Lukase, mechaničky a člena úseku IT, který byl právě vyvolen, aby po Bernardovi Silo dál udržel v chodu, pomocí lží, strachu a lidských obětí.&lt;/p&gt;
&lt;p&gt;Juliette je však natolik silná, že se jí povede s pomocí mnoha vedlejších postav, které se románem často jen mihnou, ale hrají v něm důležité role, vrátit se &lt;em&gt;domů&lt;/em&gt; a porazit úsek IT.&lt;/p&gt;
&lt;p&gt;Zatímco drtivá většina obyvatel Sila žije smířená s osudem, tu a tam se najdou tací, kteří (si) začnou klást otázky, kteří se nespokojí s životem, který jim byl určen, kteří od něj chtějí víc. A právě ti jsou pro úsek IT tou největší hrozbou, ti se stávající vůdci nových a nových povstání vedoucích k dalším masakrům.&lt;/p&gt;</content><category term="Hugh Howey"></category><category term="21.století"></category><category term="Spojené státy americké"></category></entry></feed>