<!DOCTYPE html>
<html lang="cs">
<head>
    <meta charset="UTF-8">
    <meta name="viewport" content="width=device-width, initial-scale=1.0" />
    <meta name="description" content="Arthur C. Clarke: 2001: Vesmírná Odysea" />
    <meta name="keywords" content="20. století,Velká Británie,Arthur C. Clarke,2001: Vesmírná Odysea" />
    <meta name="robots" content="index,follow" />
    <meta http-equiv="expires" content="43200"/>
    <title>Něco ke čtení</title>
    <link href="https://fonts.googleapis.com/css?family=Merriweather&display=swap" rel="stylesheet">

        <link rel="stylesheet" href="/theme/css/style.min.css?fdca6578">
</head>
<body class="is-size-7-mobile">
    <header class="section">
        <h1 class="title is-1 is-size-5-mobile"><a class="has-text-grey-darker" href="/">Něco ke čtení</a></h1>
    </header>

    <main class="section columns is-mobile">
        <!-- sidebar -->
        <section class="column is-one-quarter is-full-mobile">
<div class="content">
    <form name="x" action="//duckduckgo.com/" target="_blank">
        <div class="field">
            <div class="control">
                <input class="input" type="search" placeholder="..." name="q" />
            </div>
        </div>

        <input type="hidden" value="necokecteni.cz" name="sites" />

        <div class="field">
            <div class="control">
                <input class="button is-primary" type="submit" value="Hledat" />
            </div>
        </div>
    </form>
</div>
    <h3 class="title is-4 is-size-5-mobile has-text-grey-light">Další knihy autora</h3>

        <section class="content">
                <p>Zatím nemáme žádné další recenze.</p>
        </section>


    <h3 class="title is-4 is-size-5-mobile has-text-grey-light">Další podobné knihy</h3>
        <section class="content has-overflow has-height-200">
                <a class="has-text-primary is-block" href="/george-orwell/1984">George Orwell: 1984</a>
                <a class="has-text-primary is-block" href="/roald-dahl/dalsi-pribehy-necekanych-koncu">Roald Dahl: Další příběhy nečekaných konců</a>
                <a class="has-text-primary is-block" href="/george-orwell/farma-zvirat">George Orwell: Farma zvířat</a>
                <a class="has-text-primary is-block" href="/ian-mcewan/betonova-zahrada">Ian McEwan: Betonová zahrada</a>
                <a class="has-text-primary is-block" href="/ian-mcewan/cizinci-ve-meste">Ian McEwan: Cizinci ve městě</a>
                <a class="has-text-primary is-block" href="/david-lodge/hostujici-profesori">David Lodge: Hostující profesoři</a>
                <a class="has-text-primary is-block" href="/aldous-huxley/konec-civilizace">Aldous Huxley: Konec civilizace</a>
                <a class="has-text-primary is-block" href="/anthony-burgess/mechanicky-pomeranc">Anthony Burgess: Mechanický pomeranč</a>
                <a class="has-text-primary is-block" href="/david-herbert-lawrence/milenec-lady-chatterleyove">David Herbert Lawrence: Milenec lady Chatterleyové</a>
                <a class="has-text-primary is-block" href="/ian-mcewan/nevinny">Ian McEwan: Nevinný</a>
                <a class="has-text-primary is-block" href="/william-golding/pan-much">William Golding: Pán much</a>
                <a class="has-text-primary is-block" href="/kingsley-amis/stastny-jim">Kingsley Amis: Šťastný Jim</a>
                <a class="has-text-primary is-block" href="/irvine-welsh/trainspotting">Irvine Welsh: Trainspotting</a>
        </section>
        </section>

        <!-- content -->
        <section class="column is-three-quarters has-text-justified nkc-content is-full-mobile">
<!-- variables:
    article
    show_author_name
    show_whole_article
    header_link
-->
<section class="content box nkc-article">
        <h2 class="title is-2 is-size-5-mobile has-text-left">

        Arthur C. Clarke: 2001: Vesmírná Odysea</h2>

        </h2>

    <!-- tags -->
    <div class="container">
            <a class="button is-primary is-small" href="/tags/20-stoleti">20. století</a>
            <a class="button is-primary is-small" href="/tags/velka-britanie">Velká Británie</a>
    </div>

    <!-- content -->
        <p>2001: Vesmírná Odysea (2001: A Space Odyssey, 1968) začíná pro sci-fi román velmi netypicky — pohledem do daleké minulosti, kdy se po planetě Zemi proháněly tlupy opolidí. Jedna z nich, vedená Tím, jenž hledí na Měsíc během svého urputného boje o přežití narazí na podivný tmavý monolit. Do té doby bezbranní a vyhladovělí předchůdci lidí se začínají pod jeho vlivem měnit, zdokonalovat své nástroje a rozvíjet se. Když opolidé začnou dosahovat pokroků a jejich existence již není ohrožena, monolit zmizí, aniž by si jeho osudovou roli uvědomili.</p>
<blockquote>
<p>Pár vteřin stál Ten, jenž hledí na měsíc nad svou nejnovější obětí a snažil se pochopit ten podivný a nadpřirozený fakt, že mrtvý leopard dokázal znovu zabít. Teď tedy byl pánem světa, jen si nebyl zcela jist, co s ním podniknout.Ale něco už ho napadne.</p>
</blockquote>
<p>První část knihy končí úsvitem lidstva. Druhá část nás zavede do roku 1999 za dr. Heywoodem Floydem, který se vydává na žádost americké vlády na Měsíc, aby pomohl s řešením přísně utajovaného problému. Poblíž americké základny v měsíčním kráteru Tycho byla zaznamenána magnetická anomálie a později byla odhalena také její příčina — černý monolit ve tvaru kvádru s poměry stran 1:4:9, označovaná jako MAT-1. Zakopán hluboko pod povrchem čekal, až bude vystaven slunečnímu světlu, aby mohl splnit svůj účel a vyslat paprsek daleko napříč sluneční soustavou směrem k Japetu, jednomu z měsíců Saturnu. Pro lidstvo tento utajovaný nález znamená jedno jediné — ve vesmíru existují i další, inteligentnější bytosti, než jsou lidé.</p>
<blockquote>
<p>Objekt, před nímž muž ve skafandru stál, byla svislá deska z uhlově černého materiálu, asi tři metry vysoká a půl druhého metru široká; Floydovi svou jakousi pochmurnou hrozivostí připomínala obrovský náhrobní kámen. Byla přesně symetrická a měla dokonale ostré hrany, a byla tak černá, že se zdálo, jako by pohlcovala veškeré světlo, které na ni dopadalo; její povrch byl dokonale hladký. Bylo nesnadné povědět, zda je z kamene nebo z plastické hmoty — nebo snad z látky zcela neznámé člověku.</p>
</blockquote>
<p>To je důvod, proč je roku 2001 směrem k Japetu vyslána loď Discovery s šestičlennou posádkou — dva členové se aktivně podílejí na chodu lodi, tři jsou ve stavu hibernace. Tím šestým je HAL 9000, počítač, který slouží k obsluze celé lodi a svou inteligencí zdaleka převyšuje zbytek posádky. Na dlouhé cestě vesmírem se však Discovery nevyhne problémům a dramatickým situacím, které si vyžadují rázné řešení. Když se loď nakonec dostane na místo určení, kapitán lodi Bowman vystoupí v kapsli na povrch Japeta, kde — aspoň jak se zdá — stojí větší bratr MAT-1…</p>
<p>Arthur C. Clarke sepsal strhující příběh o putování Discovery před více než čtyřiceti lety, kdy se o podobných technologiích snad ani neuvažovalo. Nabízí se tedy otázka, zda jeho kniha obstojí i ve srovnání s dnešními poznatky. A právě v tom tkví genialita tohoto Clarkova díla — bezvýhradně splňuje veškeré požadavky i dnešního čtenáře sci-fi. Autorovo mistrovství se ukazuje už v první části knihy, která mapuje pleistocenní obyvatele naší planety. Do dobře známých vod sci-fi se pak vydává bez zábran a jeho dokonalý popis tísně a osamění, které může člověk zažít jen na vesmírné lodi miliony kilometrů od domova, střídané mrazivými okamžiky zápasu o holý život uprostřed vesmírného ticha, nepochybně patří k tomu nejlepšímu, co vědecko-fantastická literatura může nabídnout.</p>
<p>S jistou dávkou nejistoty a obav si čtenář může položit otázku: existují i jiní obyvatelé vesmíru?</p>
<blockquote>
<p>Pak vyčkávalo, uspořádalo si myšlenky a přemítalo o svých dosud nevyzkoušených silách. Neboť třebaže bylo pánem světa, nebylo si zcela jisto, co s ním podniknout.</p>
</blockquote>
<p>Ale něco už je napadne.</p>
</section>        </section>
    </main>

    <footer class="footer">
    </footer>
</body>
</html>