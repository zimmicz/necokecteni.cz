<!DOCTYPE html>
<html lang="cs">
<head>
    <meta charset="UTF-8">
    <meta name="viewport" content="width=device-width, initial-scale=1.0" />
    <meta name="description" content="Tennessee Williams: Tramvaj do stanice Touha" />
    <meta name="keywords" content="20. století,Spojené státy americké,Tennessee Williams,Tramvaj do stanice Touha" />
    <meta name="robots" content="index,follow" />
    <meta http-equiv="expires" content="43200"/>
    <title>Něco ke čtení</title>
    <link href="https://fonts.googleapis.com/css?family=Merriweather&display=swap" rel="stylesheet">

        <link rel="stylesheet" href="/theme/css/style.min.css?4aa0be4d">
</head>
<body class="is-size-7-mobile">
    <header class="section">
        <h1 class="title is-1 is-size-5-mobile"><a class="has-text-grey-darker" href="/">Něco ke čtení</a></h1>
    </header>

    <main class="section columns is-mobile">
        <!-- sidebar -->
        <section class="column is-one-quarter is-full-mobile">
<div class="content">
    <form name="x" action="//duckduckgo.com/" target="_blank">
        <div class="field">
            <div class="control">
                <input class="input" type="search" placeholder="..." name="q" />
            </div>
        </div>

        <input type="hidden" value="necokecteni.cz" name="sites" />

        <div class="field">
            <div class="control">
                <input class="button is-primary" type="submit" value="Hledat" />
            </div>
        </div>
    </form>
</div>
    <h3 class="title is-4 is-size-5-mobile has-text-grey-light">Další knihy autora</h3>

        <section class="content">
                <p>Zatím nemáme žádné další recenze.</p>
        </section>


    <h3 class="title is-4 is-size-5-mobile has-text-grey-light">Další podobné knihy</h3>
        <section class="content has-overflow has-height-200">
                <a class="is-block" href="/joseph-heller/hlava-xxii">Joseph Heller: Hlava XXII</a>
                <a class="is-block" href="/harper-lee/jako-zabit-ptacka">Harper Lee: Jako zabít ptáčka</a>
                <a class="is-block" href="/edward-albee/kdo-se-boji-virginie-woolfove">Edward Albee: Kdo se bojí Virginie Woolfové?</a>
                <a class="is-block" href="/jack-london/martin-eden">Jack London: Martin Eden</a>
                <a class="is-block" href="/ray-bradbury/451-stupnu-fahrenheita">Ray Bradbury: 451 stupňů Fahrenheita</a>
                <a class="is-block" href="/charles-bukowski/erekce-ejakulace-exhibice-a-dalsi-pribehy-obycejneho-silenstvi">Charles Bukowski: Erekce, ejakulace, exhibice a další příběhy obyčejného šílenství</a>
                <a class="is-block" href="/kurt-vonnegut/jatka-c-5-aneb-krizova-vyprava-deti">Kurt Vonnegut: Jatka č. 5 aneb Křížová výprava dětí</a>
                <a class="is-block" href="/jerome-david-salinger/kdo-chyta-v-zite">Jerome David Salinger: Kdo chytá v žitě</a>
                <a class="is-block" href="/kurt-vonnegut/kolibka">Kurt Vonnegut: Kolíbka</a>
                <a class="is-block" href="/ernest-hemingway/komu-zvoni-hrana">Ernest Hemingway: Komu zvoní hrana</a>
                <a class="is-block" href="/kurt-vonnegut/matka-noc">Kurt Vonnegut: Matka Noc</a>
                <a class="is-block" href="/kurt-vonnegut/mechanicke-piano">Kurt Vonnegut: Mechanické piano</a>
                <a class="is-block" href="/jack-kerouac/na-ceste">Jack Kerouac: Na cestě</a>
                <a class="is-block" href="/isaac-asimov/nahe-slunce">Isaac Asimov: Nahé slunce</a>
                <a class="is-block" href="/john-steinbeck/o-mysich-a-lidech">John Steinbeck: O myších a lidech</a>
                <a class="is-block" href="/isaac-asimov/ocelove-jeskyne">Isaac Asimov: Ocelové jeskyně</a>
                <a class="is-block" href="/tom-robbins/parfem-blazniveho-tance">Tom Robbins: Parfém bláznivého tance</a>
                <a class="is-block" href="/anton-myrer/posledni-kabriolet">Anton Myrer: Poslední kabriolet</a>
                <a class="is-block" href="/arthur-miller/smrt-obchodniho-cestujiciho">Arthur Miller: Smrt obchodního cestujícího</a>
                <a class="is-block" href="/kurt-vonnegut/snidane-sampionu">Kurt Vonnegut: Snídaně šampionů</a>
                <a class="is-block" href="/truman-capote/snidane-u-tiffanyho">Truman Capote: Snídaně u Tiffanyho</a>
                <a class="is-block" href="/william-styron/sophiina-volba">William Styron: Sophiina volba</a>
                <a class="is-block" href="/ken-kesey/vyhodme-ho-z-kola-ven">Ken Kesey: Vyhoďme ho z kola ven</a>
        </section>
        </section>

        <!-- content -->
        <section class="column is-three-quarters has-text-justified nkc-content is-full-mobile">
<!-- variables:
    article
    show_author_name
    show_whole_article
    header_link
-->
<section class="content box nkc-article">
        <h2 class="title is-2 is-size-5-mobile has-text-left">

        Tennessee Williams: Tramvaj do stanice Touha</h2>

        </h2>

    <!-- tags -->
    <div class="container">
            <a class="button is-primary is-small" href="/tags/20-stoleti">20. století</a>
            <a class="button is-primary is-small" href="/tags/spojene-staty-americke">Spojené státy americké</a>
    </div>

    <!-- content -->
        <p>Tramvaj do stanice Touha (A Streetcar Named Desire, 1947) se začala hrát na Broadwayi v prosinci roku 1947, v jedné z hlavních rolí se představil Marlon Brando.</p>
<p>Ústředním párem hry jsou Stella a Stanley, manželská dvojice žijící v jedné z chudších čtvrtí New Orleans poblíž zastávky Touha. Stanley je polský přistěhovalec neznalý společenského chování, hrubián a opilec. Jeho žena pochází z vyšších pater společnosti, a na první pohled nám není vůbec zřejmé, proč si Stanleyho vzala. Proč žije v nuzném domku a chce přivést dítě do bytu o dvou světnicích, mezi nimiž ani nejsou dveře?</p>
<p>Vztah manželů je velmi zvláštní — oba jsou tak odlišní, jak jen je to možné, přesto si v jedné věci velmi rozumějí. Sex. Sex je Stanleyho způsob jak být ženatý. Sex je pro něj vším, především možností k uspokojení, ale také k udržení Stelly. A zdá se, že jí zavedené pořádky vyhovují: vždyť i přes Stanleyho násilnické chování s ním v noci vždy ráda ulehne.</p>
<p>Do jejich stereotypního života najednou přijíždí Stellina sestra Blanche, žena okolo třicítky, která se stáří bojí jako čert kříže. S sebou si přiváží celou spoustu tajemství, které přispějí k tragickému vyvrcholení celé hry.</p>
<p>Od první chvíle je jasné, že Blanche má problémy s alkoholem, že existuje něco, před čím se snaží v alkoholu skrýt. Přišla o rodinné sídlo Belle Reve, kde se sestrou vyrůstaly, zažila spoustu pohřbů a umírání, se kterými se musela nějak vyrovnat. A tak se přijela za svou sestrou podělit o všechno trápení. Nebo snad ne?</p>
<blockquote>
<p>BLANCHE: Víš, Stello, — ty mi budeš dělat výčitky. Já vím, že na to máš právo — dělat mi výčitky -, ale než s tím začneš, — tak vezmi v úvahu, — že ty sama jsi odjela! A že já tam zůstala a bojovala! Ty sis odjela do New Orleansu a starala ses jenom o sebe! Kdežto já zůstala v Belle Révě a snažila se ho udržet! Já ti to neříkám jako výčitku, ale veškerá tíha přece spočívala jenom a jenom na mých bedrech!</p>
</blockquote>
<p>Stárnoucí učitelka angličtiny, kterou kvůli románku se sedmnáctiletým chlapcem vyhodili ze školy a dokonce z města. Žena, která se před okolním světem schovává v bublině iluzí oblečené do skvostných šatů a pozlátka.</p>
<p>Stanleymu však brzy dojde, proč Blanche opravdu přijela. Její pobyt pro něj znamená hlavně jednu věc: omezení sexuálního života. Přistupuje proto k radikálnímu kroku a Blanche kupuje lístek zpátky do Laurelu. Po hádce, která následuje, musí rozrušenou Stellu odvézt do nemocnice.
Zatímco je Stella v nemocnici, mezi Blanche a Stanleym se strhne hádka. Stanley jí prozradí všechno, co zjistil o její minulosti, a situace se začíná vyostřovat. Blanche je připravená se bránit, proti surové síle Stanleyho však nemá nejmenší šanci.</p>
<p>Poslední obraz hry nás přenese o několik týdnů dál. Stella už je zpět z nemocnice i s dítětem a Blanche se konečně chystá k odjezdu. Ne však na cestu po Karibiku s ropným magnátem z Dallasu, jak si to vysnila. Místo toho na ni čekají lékař a zdravotní sestra, kteří ji doprovodí do blázince. Kam jinam byste poslali blázna?</p>
<blockquote>
<p>STANLEY (trošku nejistě): Steluš? Blanche už je pryč a Stella teď může dát volný průchod svému pláči. Usedavě se rozvzlyká, jako by v tom pláči nacházela jakousi rozkoš. (Stanley smyslně, chlácholivě) No tak, holčičko… no tak, miláčku. Stelluško, no tak, no tak… (Klekne si k ní a jeho prsty najdou výstřih její halenky) No tak, miláčku, no tak, miláčku, no tak…</p>
</blockquote>
<p>Stanley se tak znovu domůže svého. Blanche ještě ani neopustí byt, a Stella už je svému muži znovu povolná, jako by se její sestra na prahu bytu v New Orleans nikdy neobjevila. A jak se máme dívat na Blanche? Je to jen lhářka, která proplouvá životem bez zábran, vychytralá a toužící uhnat někoho, kdo se o ni postará? Proto se snaží získat Stanleyho kamaráda Mitche? Proto je tolik naštvaná, když mu Stanley prozradí, co je Blanche zač? Nebo je Blanche skutečně nešťastná žena, kterou pronásleduje trauma z období dospívání?</p>
</section>        </section>
    </main>

    <footer class="footer">
    </footer>
</body>
</html>