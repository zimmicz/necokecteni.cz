<!DOCTYPE html>
<html lang="en">
<head>
    <meta charset="UTF-8">
    <title>Něco ke čtení</title>
    <meta name="description" content="William Shakespeare: MacBeth" />
    <meta name="keywords" content="17. století,Velká Británie,William Shakespeare,MacBeth" />
    <meta name="robots" content="index,follow" />
    <meta http-equiv="expires" content="43200"/>
    <meta name="viewport" content="width=device-width, initial-scale=1.0" />
    <link href="https://fonts.googleapis.com/css?family=Merriweather&display=swap" rel="stylesheet">

        <link rel="stylesheet" href="/theme/css/style.min.css?fdca6578">
</head>
<body>
    <header class="section">
        <h1 class="title is-1"><a class="has-text-grey-darker" href="/">Něco ke čtení</a></h1>
    </header>

    <main class="section columns is-mobile">
        <!-- sidebar -->
        <section class="column is-one-quarter is-full-mobile">
<div class="content">
    <form name="x" action="//duckduckgo.com/" target="_blank">
        <div class="field">
            <div class="control">
                <input class="input" type="search" placeholder="..." name="q" />
            </div>
        </div>

        <input type="hidden" value="necokecteni.cz" name="sites" />

        <div class="field">
            <div class="control">
                <input class="button is-primary" type="submit" value="Hledat" />
            </div>
        </div>
    </form>
</div>
    <h3 class="title is-4 has-text-grey-light">Další knihy autora</h3>

        <section class="content">
                <a class="has-text-primary is-block" href="/william-shakespeare/romeo-a-julie">Romeo a Julie</a>
                <a class="has-text-primary is-block" href="/william-shakespeare/kral-lear">Král Lear</a>
        </section>


    <h3 class="title is-4 has-text-grey-light">Další podobné knihy</h3>
        <section class="content has-overflow has-height-200">
                <a class="has-text-primary is-block" href="/john-webster/vevodkyne-z-amalfi">John Webster: Vévodkyně z Amalfi</a>
        </section>
        </section>

        <!-- content -->
        <section class="column is-three-quarters has-text-justified nkc-content is-full-mobile">
<!-- variables:
    article
    show_author_name
    show_whole_article
    header_link
-->
<section class="content box nkc-article">
        <h2 class="title is-2 has-text-left">

        William Shakespeare: MacBeth</h2>

        </h2>

    <!-- tags -->
    <div class="container">
            <a class="button is-primary is-small" href="/tags/17-stoleti">17. století</a>
            <a class="button is-primary is-small" href="/tags/velka-britanie">Velká Británie</a>
    </div>

    <!-- content -->
        <p>MacBeth, jeden ze skotských thénů a nejvěrnější vojevůdce krále Duncana, porazí nespokojené skotské pány podporované norským králem. Na konci bitvy je zajat thén z Cawdoru, jehož titul MacBeth za svou odvahu obdrží. Přesně tak, jak mu na cestě z bojiště předpověděly tři čarodějnice. MacBeth tak uvěří i jejich druhé věštbě, že se brzy stane králem. Vidina královské koruny je tak lákavá, že MacBeth dokonce přemýšlí o zavraždění Duncana.</p>
<p>Duncan jako následovníka trůnu jmenuje svého syna Malcolma, MacBethovi přislíbí návštěvu na jeho sídle. MacBeth tuto radostnou zprávu (i věštbu čarodějnic) sdělí Lady MacBeth, která má před jeho příjezdem dost času přemýšlet o úkladné vraždě.</p>
<p>Králově stráži Lady MacBeth přimíchá do pití prášek na spaní, MacBeth pak zabije krále, přičemž si okamžitě uvědomí, čeho se dopustil. To už na brány sídla buší dva skotští thénové, které k sobě král povolal na brzkou ranní návštěvu. Objeví mrtvého krále, chvíli poté přibíhá MacBeth a oznamuje jim, že zabil domnělé vrahy — spící stráže.</p>
<p>Královi synové ze sídla uprchnou, v obavách o své životy. To na ně však vrhne stín podezření a MacBethovi pomůže na trůn. Nedlouho poté MacBeth uspořádá hostinu, kam pozve i svého přítele Banqua, který byl přítomen věštbě čarodějnic. Ten MacBetha podezřívá z úkladné vraždy, a tak i jej nechá MacBeth zavraždit (čarodějnice předpověděly, že “Krále zplodíš, třebas nebudeš králem.”). Banquův syn Fleance však uprchne. O pouze částečném úspěchu vrahů se král dozvídá na začátku hostiny, načež začne chovat velmi podivně, dokonce před sebou vidí ducha Banqua.</p>
<p>MacBeth znovu vyhledá čarodějnice, které mu sdělí, že nikdo “z ženy zrozený” mu nemůže ublížit. Varují jej před MacDuffem. MacBetha zároveň uklidní, že dunsinanský hrad bude dobyt, teprve až se dá do pohybu birnamský les. Jaká hloupost!</p>
<p>MacDuff mezitím uprchl do Anglie. MacBeth nechá zavraždit celou jeho rodinu. Lady MacBeth je náměsíčná a po nocích jí před očima běhají hrůzné výjevy Duncanovy vraždy.</p>
<p>Od MacBetha se nakonec většina vojáků odvrátí, on však stále věří tomu, že nemůže být poražen. Birnamský les — vojáci maskovaní větvemi — se však skutečně dá do pohybu. Lady MacBeth spáchá sebevraždu. MacDuff, který přišel na svět císařským řezem, MacBetha zabije, a Malcolm je korunován skotským králem.</p>
</section>        </section>
    </main>

    <footer class="footer">
    </footer>
</body>
</html>