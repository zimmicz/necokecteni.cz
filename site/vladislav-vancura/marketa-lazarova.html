<!DOCTYPE html>
<html lang="en">
<head>
    <meta charset="UTF-8">
    <title>Něco ke čtení</title>
    <meta name="description" content="Vladislav Vančura: Markéta Lazarová" />
    <meta name="keywords" content="20. století,Česká republika,Vladislav Vančura,Markéta Lazarová" />
    <meta name="robots" content="index,follow" />
    <meta http-equiv="expires" content="43200"/>
    <meta name="viewport" content="width=device-width, initial-scale=1.0" />
    <link href="https://fonts.googleapis.com/css?family=Merriweather&display=swap" rel="stylesheet">

        <link rel="stylesheet" href="/theme/css/style.min.css?fdca6578">
</head>
<body>
    <header class="section">
        <h1 class="title is-1"><a class="has-text-grey-darker" href="/">Něco ke čtení</a></h1>
    </header>

    <main class="section columns is-mobile">
        <!-- sidebar -->
        <section class="column is-one-quarter is-full-mobile">
<div class="content">
    <form name="x" action="//duckduckgo.com/" target="_blank">
        <div class="field">
            <div class="control">
                <input class="input" type="search" placeholder="..." name="q" />
            </div>
        </div>

        <input type="hidden" value="necokecteni.cz" name="sites" />

        <div class="field">
            <div class="control">
                <input class="button is-primary" type="submit" value="Hledat" />
            </div>
        </div>
    </form>
</div>
    <h3 class="title is-4 has-text-grey-light">Další knihy autora</h3>

        <section class="content">
                <p>Zatím nemáme žádné další recenze.</p>
        </section>


    <h3 class="title is-4 has-text-grey-light">Další podobné knihy</h3>
        <section class="content has-overflow has-height-200">
                <a class="has-text-primary is-block" href="/milan-kundera/nesnesitelna-lehkost-byti">Milan Kundera: Nesnesitelná lehkost bytí</a>
                <a class="has-text-primary is-block" href="/ladislav-fuks/vevodkyne-a-kucharka">Ladislav Fuks: Vévodkyně a kuchařka</a>
                <a class="has-text-primary is-block" href="/jan-weiss/dum-o-tisici-patrech">Jan Weiss: Dům o tisíci patrech</a>
                <a class="has-text-primary is-block" href="/petr-sabach/hovno-hori">Petr Šabach: Hovno hoří</a>
                <a class="has-text-primary is-block" href="/karel-capek/krakatit">Karel Čapek: Krakatit</a>
                <a class="has-text-primary is-block" href="/milan-kundera/majitele-klicu">Milan Kundera: Majitelé klíčů</a>
                <a class="has-text-primary is-block" href="/arnost-lustig/modlitba-pro-katerinu-horovitzovou">Arnošt Lustig: Modlitba pro Kateřinu Horovitzovou</a>
                <a class="has-text-primary is-block" href="/franz-kafka/proces">Franz Kafka: Proces</a>
                <a class="has-text-primary is-block" href="/petr-sabach/putovani-morskeho-kone">Petr Šabach: Putování mořského koně</a>
                <a class="has-text-primary is-block" href="/zdenek-jirotka/saturnin">Zdeněk Jirotka: Saturnin</a>
                <a class="has-text-primary is-block" href="/ladislav-fuks/spalovac-mrtvol">Ladislav Fuks: Spalovač mrtvol</a>
                <a class="has-text-primary is-block" href="/milan-kundera/treti-sesit-smesnych-lasek">Milan Kundera: Třetí sešit směšných lásek</a>
                <a class="has-text-primary is-block" href="/karel-capek/valka-s-mloky">Karel Čapek: Válka s mloky</a>
                <a class="has-text-primary is-block" href="/tomas-zmeskal/zivotopis-cernobileho-jehnete">Tomáš Zmeškal: Životopis černobílého jehněte</a>
        </section>
        </section>

        <!-- content -->
        <section class="column is-three-quarters has-text-justified nkc-content is-full-mobile">
<!-- variables:
    article
    show_author_name
    show_whole_article
    header_link
-->
<section class="content box nkc-article">
        <h2 class="title is-2 has-text-left">

        Vladislav Vančura: Markéta Lazarová</h2>

        </h2>

    <!-- tags -->
    <div class="container">
            <a class="button is-primary is-small" href="/tags/20-stoleti">20. století</a>
            <a class="button is-primary is-small" href="/tags/ceska-republika">Česká republika</a>
    </div>

    <!-- content -->
        <p>Marketa Lazarová (1931) je historickým románem z prostředí mladoboleslavského kraje. Hlavními hrdiny jsou zloději sídlící na tvrzi Roháček. Starý Kozlík má se svou ženou Kateřinou bezpočet synů a dcer — všichni s ním sdílejí zlodějské řemeslo. Když se Kozlík dozví, že král vyhlásil boj jeho tlupě a všem lapkům, chce se spřáhnout s Lazarem, který prodlívá na Obořišti. Vyšle svého syna Mikoláše, aby Lazara získal pro jejich plán, strhne se však půtka a Mikoláš je vážně raněn. Později se na Obořiště vrací, aby přivedl Lazara, jehož chce Kozlík ztrestat, místo toho si však Mikoláš odváží jeho dceru Marketu.</p>
<p>Mezitím je Kozlíkem zajat německý hrabě Kristián s biskupským sluhou Reinerem. Oba jsou ušetřeni a Kozlíkova dcera Alexandra se do Kristiána zamiluje, ačkoliv každý mluví jinou řečí. Strhává se bitva s královými vojsky pod vedením hejtmana Piva a lupiči jsou nuceni ponechat Roháček napospas. Sami prchají pryč, Kozlík je však zajat a mnoho z nich pobito.</p>
<p>Bratři chtějí otce vysvobodit z vězeňské věže a vydají se k branám města. Zde na ně však čeká síla vojáků, kteří je zajmou a uvrhnou do žaláře. Později jsou oběšeni, Kozlík popraven. Alexandra si, poté co zabila šíleného Kristiána, vezme život a Marketa se stará o jejího syna.</p>
<p>V knize se prolínají osudy dvou mileneckých párů: Alexandry a Kristiána, Markety a Mikoláše. Jejich láska je vášnivá, svým způsobem však zakázaná a trestuhodná, jelikož je spojila dohromady se zajatci. Marketa zpočátku odmítá Mikoláše, nenávidí jej a snaží se vzít si život, později však i ona zahoří láskou a postaví se po bok manželův. Po jeho smrti vychovává jejich potomka spolu se synem Alexandry.</p>
<p>Kniha syrově líčí prostředí a dobu lapků a zlodějů, kteří přepadávali počestné obchodníky a cestovatele. Autor ve svých hrdinech vidí jakousi zvrácenou krásu, kterou oplývají — sílu, odvahu, bohabojnost a rozhodnost. Nevyzvedává však jejich odsouzeníhodné činy, naopak jejich příběh vypráví útrpně, někdy až s náznaky odporu. Často ke svým hrdinům promlouvá, stejně jako k samotným čtenářům. Líčí všechny radosti i strasti zlodějského života, sleduje rozmíšky mezi členy rodiny. Román je však zároveň příběhem o lásce, lásce k člověku i k Bohu, kterou postavy sdílejí. Nebojí se královských vojáků, ani hejtmana, však před Bohem svou duši chtějí očistit.</p>
<p>Vančura vypráví vláčně a pozvolně, nechává své postavy rozjímat a záhy je uvrhá do boje o holý život. Používá krásné, až neskutečné obrazy, které celé dílo pasují na jedno z nejkrásnějších a nejjímavějších, jaká kdy byla v Čechách napsána.</p>
</section>        </section>
    </main>

    <footer class="footer">
    </footer>
</body>
</html>