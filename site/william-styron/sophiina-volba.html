<!DOCTYPE html>
<html lang="cs">
<head>
    <meta charset="UTF-8">
    <meta name="viewport" content="width=device-width, initial-scale=1.0" />
    <meta name="description" content="William Styron: Sophiina volba" />
    <meta name="keywords" content="20. století,Spojené státy americké,William Styron,Sophiina volba" />
    <meta name="robots" content="index,follow" />
    <meta http-equiv="expires" content="43200"/>
    <title>Něco ke čtení</title>
    <link href="https://fonts.googleapis.com/css?family=Merriweather&display=swap" rel="stylesheet">

        <link rel="stylesheet" href="/theme/css/style.min.css?4aa0be4d">
</head>
<body class="is-size-7-mobile">
    <header class="section">
        <h1 class="title is-1 is-size-5-mobile"><a class="has-text-grey-darker" href="/">Něco ke čtení</a></h1>
    </header>

    <main class="section columns is-mobile">
        <!-- sidebar -->
        <section class="column is-one-quarter is-full-mobile">
<div class="content">
    <form name="x" action="//duckduckgo.com/" target="_blank">
        <div class="field">
            <div class="control">
                <input class="input" type="search" placeholder="..." name="q" />
            </div>
        </div>

        <input type="hidden" value="necokecteni.cz" name="sites" />

        <div class="field">
            <div class="control">
                <input class="button is-primary" type="submit" value="Hledat" />
            </div>
        </div>
    </form>
</div>
    <h3 class="title is-4 is-size-5-mobile has-text-grey-light">Další knihy autora</h3>

        <section class="content">
                <p>Zatím nemáme žádné další recenze.</p>
        </section>


    <h3 class="title is-4 is-size-5-mobile has-text-grey-light">Další podobné knihy</h3>
        <section class="content has-overflow has-height-200">
                <a class="is-block" href="/joseph-heller/hlava-xxii">Joseph Heller: Hlava XXII</a>
                <a class="is-block" href="/harper-lee/jako-zabit-ptacka">Harper Lee: Jako zabít ptáčka</a>
                <a class="is-block" href="/edward-albee/kdo-se-boji-virginie-woolfove">Edward Albee: Kdo se bojí Virginie Woolfové?</a>
                <a class="is-block" href="/jack-london/martin-eden">Jack London: Martin Eden</a>
                <a class="is-block" href="/ray-bradbury/451-stupnu-fahrenheita">Ray Bradbury: 451 stupňů Fahrenheita</a>
                <a class="is-block" href="/charles-bukowski/erekce-ejakulace-exhibice-a-dalsi-pribehy-obycejneho-silenstvi">Charles Bukowski: Erekce, ejakulace, exhibice a další příběhy obyčejného šílenství</a>
                <a class="is-block" href="/kurt-vonnegut/jatka-c-5-aneb-krizova-vyprava-deti">Kurt Vonnegut: Jatka č. 5 aneb Křížová výprava dětí</a>
                <a class="is-block" href="/jerome-david-salinger/kdo-chyta-v-zite">Jerome David Salinger: Kdo chytá v žitě</a>
                <a class="is-block" href="/kurt-vonnegut/kolibka">Kurt Vonnegut: Kolíbka</a>
                <a class="is-block" href="/ernest-hemingway/komu-zvoni-hrana">Ernest Hemingway: Komu zvoní hrana</a>
                <a class="is-block" href="/kurt-vonnegut/matka-noc">Kurt Vonnegut: Matka Noc</a>
                <a class="is-block" href="/kurt-vonnegut/mechanicke-piano">Kurt Vonnegut: Mechanické piano</a>
                <a class="is-block" href="/jack-kerouac/na-ceste">Jack Kerouac: Na cestě</a>
                <a class="is-block" href="/isaac-asimov/nahe-slunce">Isaac Asimov: Nahé slunce</a>
                <a class="is-block" href="/john-steinbeck/o-mysich-a-lidech">John Steinbeck: O myších a lidech</a>
                <a class="is-block" href="/isaac-asimov/ocelove-jeskyne">Isaac Asimov: Ocelové jeskyně</a>
                <a class="is-block" href="/tom-robbins/parfem-blazniveho-tance">Tom Robbins: Parfém bláznivého tance</a>
                <a class="is-block" href="/anton-myrer/posledni-kabriolet">Anton Myrer: Poslední kabriolet</a>
                <a class="is-block" href="/arthur-miller/smrt-obchodniho-cestujiciho">Arthur Miller: Smrt obchodního cestujícího</a>
                <a class="is-block" href="/kurt-vonnegut/snidane-sampionu">Kurt Vonnegut: Snídaně šampionů</a>
                <a class="is-block" href="/truman-capote/snidane-u-tiffanyho">Truman Capote: Snídaně u Tiffanyho</a>
                <a class="is-block" href="/tennessee-williams/tramvaj-do-stanice-touha">Tennessee Williams: Tramvaj do stanice Touha</a>
                <a class="is-block" href="/ken-kesey/vyhodme-ho-z-kola-ven">Ken Kesey: Vyhoďme ho z kola ven</a>
        </section>
        </section>

        <!-- content -->
        <section class="column is-three-quarters has-text-justified nkc-content is-full-mobile">
<!-- variables:
    article
    show_author_name
    show_whole_article
    header_link
-->
<section class="content box nkc-article">
        <h2 class="title is-2 is-size-5-mobile has-text-left">

        William Styron: Sophiina volba</h2>

        </h2>

    <!-- tags -->
    <div class="container">
            <a class="button is-primary is-small" href="/tags/20-stoleti">20. století</a>
            <a class="button is-primary is-small" href="/tags/spojene-staty-americke">Spojené státy americké</a>
    </div>

    <!-- content -->
        <p>Sophiina volba (Sophie’s Choice, 1979) je nejznámější román Williama Styrona. Jeho rozsah i kompozice kladou velké požadavky na čtenáře, který je však za svou trpělivost a pozornost odměněn skvělým zážitkem. Vypravěčem je mladík Stingo (W. Styron), který pracuje v redakci nakladatelství. Seznamuje nás se stereotypem, který denně prožívá v podobě psaní zamítavých dopisů “nadějným autorům”. Do jeho nudného života však jednoho dne vstoupí milenecký pár: Sophie Zawistowská a Nathan Landau. Pro Stinga tak skončí šedivé dny a začíná velké, tajemné dobrodružství.</p>
<p>Stingo z dlouhých rozhovorů se Sophií odkrývá její minulost, zároveň čím dál víc propadá její kráse. Je tu však Nathan, který je pro něj — přes jejich počáteční neshody — nejlepším přítelem, bratrem. Stingo ale nemůže přehlížet, jak prchlivý a roztěkaný Nathan je, jak ošklivě se k Sophii chová a jak to Sophie trpí, protože ho bezhlavě miluje. Než Stingo vůbec pochopí záhadu jejich vášnivého vztahu, už před ním stojí záhada nová, záhada jménem Sophie.</p>
<p>Stingo zjistí, jaké hrůzy prožila v Osvětimi, jak tragickou volbu musela učinit a jak ji její rozhodnutí neustále pronásleduje, týrá a trápí. Sophie se sice dala dohromady po fyzické stránce, s nacisty zničenou psychikou se jí to ale nepodařilo. V Nathanovi spatřuje svůj ideál, lásku, aniž by tušila, že je Nathan vážně psychicky nemocný. Jeho nálady přičítá užívání drog, nikdy ji však nenapadne, že Nathan celý svůj život žije ve snu. A Stingo, který se to dozví od Nathanova bratra Larryho, nemá to srdce Sophii vzít iluzi.</p>
<blockquote>
<p>Nathan totiž není žádný výzkumník biolog. Není bona fide ani žádný vědec a nezískal nikde žádný akademický titul. To všechno jsou obyčejné smyšlenky. Je mi líto, ale bude líp, když se to všechno dovíte.”</p>
</blockquote>
<p>Zdá se, že Sophie prožívá jednu velkou volbu celý svůj život, že její rozpolcenost pramení snad z postoje jejího otce, varšavského profesora, který se podílel na chytání a zatýkání Židů. Poprvé musela volit v Osvětimi, svou druhou volbu nalezla v New Yorku v domě Yetty Zimmermannové, kde se potká se Stingem. Přestože vášnivě miluje žárlivého Nathana, neodolá Stingově nevinnosti.</p>
<blockquote>
<p>“Ne, miláčku,” přerušil mě náhle, “já nemyslel žádnou jižanskou kundičku! Já myslel polskou! Já měl na mysli tohle: Až se kamarád Nathan sebere a půjde si prohlídnout Bílý dům pana Jeffa Davise anebo ty staré plantáže, kde Scarlet O’Harová mrskala svoje negry bičem, Stingo hezky zůstane v hotelu U Zelené magnólie, a koukejme, co má za lubem! No hádej! Hádej, co ten kamarád Stingo bude dělat se ženou svého nejlepšího přítele? Stingo si s ní vleze do postýlky a hup na ni, ta něžná bytůstka se samozřejmě nebrání, a už si to rozdávají, až jim jde hlava kolem! Haháááá!”</p>
</blockquote>
<p>Nathan Sophii několikrát surově zbije a opustí, ona ho však nepřestane milovat. I když se Stingem ze strachu před bláznivým Nathanem prchají na Jih, na farmu Stingova otce, i když jí Stingo nabízí sňatek — Sophie stále miluje Nathana. Po poslední vášnivé noci, kterou se Stingem prožije v zatuchlém pokoji hotelu, se vrátí zpátky do New Yorku, do Růžového paláce Yetty Zimmermannové. A Stingo se s kocovinou vzbudí až příliš pozdě na to, aby mohl změnit chod osudu.</p>
<p>Kdo jednou vezme knihu do ruky, musí si Sophii zamilovat. Její krásu, inteligenci, její roztomile nedokonalou angličtinu, její nadšení pro Nathana, hudbu a koneckonců i pro život, obtížený volbou z minulosti. Zároveň se však čtenář musí od začátku obávat toho, co přijde, protože Sophiina volba v Osvětimi nezůstane jedinou, kterou bude muset Polka nespravedlivě potrestaná náhodou učinit.</p>
</section>        </section>
    </main>

    <footer class="footer">
    </footer>
</body>
</html>