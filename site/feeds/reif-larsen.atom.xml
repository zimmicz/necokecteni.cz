<?xml version="1.0" encoding="utf-8"?>
<feed xmlns="http://www.w3.org/2005/Atom"><title>Něco ke čtení - Reif Larsen</title><link href="/" rel="alternate"></link><link href="/feeds/reif-larsen.atom.xml" rel="self"></link><id>/</id><updated>2019-10-14T00:00:00+02:00</updated><entry><title>Mapa mých světů</title><link href="/reif-larsen/mapa-mych-svetu" rel="alternate"></link><published>2019-10-14T00:00:00+02:00</published><updated>2019-10-14T00:00:00+02:00</updated><author><name>Reif Larsen</name></author><id>tag:None,2019-10-14:/reif-larsen/mapa-mych-svetu</id><summary type="html">&lt;p&gt;Mapa mých světů (The Selected Works of T.S. Spivet, 2009) je autorův první román, kterým čtenáře provází Tecumseh Strnádka Spivet, dvanáctiletý klučina žijící na ranči v Montaně. Už samo jeho jméno slibuje velké dobrodružství, nezdá se vám?&lt;/p&gt;
&lt;p&gt;T. S. není jako ostatní děti. Má obrovský talent na zaznamenávání, kreslení …&lt;/p&gt;</summary><content type="html">&lt;p&gt;Mapa mých světů (The Selected Works of T.S. Spivet, 2009) je autorův první román, kterým čtenáře provází Tecumseh Strnádka Spivet, dvanáctiletý klučina žijící na ranči v Montaně. Už samo jeho jméno slibuje velké dobrodružství, nezdá se vám?&lt;/p&gt;
&lt;p&gt;T. S. není jako ostatní děti. Má obrovský talent na zaznamenávání, kreslení a mapování. Celý jeho život je mapování. Mapuje lidi, zvířata, věci, zkrátka všechno. Mapuje i to, o čem byste si nikdy nemysleli, že se zmapovat dá. A na montanský ranč svého otce se vůbec nehodí. Narozdíl od Laytona. Layton byl jeho bratr, mapovali spolu zvuk výstřelu z různých pušek, když se to stalo.&lt;/p&gt;
&lt;p&gt;T. S. by vám v mnohém mohl připomínat Nicka Twispa ze série Mládí v hajzlu. Taky žije v rodině, jejíž členové se vzájemně zrovna moc nechápou. Doktorka Clair, jeho matka, se celý život honí za svižníkem fantomovým, jakýmsi přeludem svého vědeckého života. Sestra Gracie je prostě trhlá a otec mlčenlivý kovboj, který rád sleduje westerny ve svém bejváku a ze všeho nejradši má rád ticho. A taky má radši Laytona. Layton se totiž na ranč hodil daleko víc než T. S.&lt;/p&gt;
&lt;p&gt;Když se T. S. jednoho dne dozví, že Smithsonovo muzeum, kterému už dlouho zasílá své zdařilé ilustrace, stojí o jeho návštěvu ve Washingtonu, sám sebe překvapí odvážným rozhodnutím a potají se vydá vlakem přes půlku Spojených států. Na cestu si vezme skoro veškeré své kartografické náčiní a také deník doktorky Clair nadepsaný písmeny EOE. Vůbec netuší, že se v něm o svižníku fantomovém nic nedozví.&lt;/p&gt;
&lt;p&gt;T. S. je velmi zvláštní hrdina. Sice občas působí jako malé ustrašené dítě, na druhé straně ale ke všemu zaujímá vědecký postoj, tak netypický pro děti jeho věku. T. S. je ještě dítě, ale zároveň jako by byl i dospělý. Příběh plný obrázků (v knize je jich požehnaně a určitě si je zamilujete) sice někdy působí komicky a žertovně, někde pod jeho povrchem se však skrývá mlčenlivé tajemství rodiny Spivetů, které každý její člen zná. Jen není slušné o něm mluvit. Taky se pod ním skrývá osamělost hlavního hrdiny — vnímáte jeho despotického otce, tvrdého kovboje, který nemůže nikdy pochopit krásu Tecumsehových nákresů a map. I doktorku Clair, která je tak zaneprázdněná honbou za svým vlastním cílem, že si snad ani nevšimne toho, jak je její syn nadaný. Nebo se snad bojí, že bude úspěšnější než ona?&lt;/p&gt;
&lt;p&gt;Velký příběh malého chlapce musím doporučit každému, kdo aspoň někdy o něčem snil, kdo aspoň někdy chtěl zažít nějaké dobrodružství a kdo se aspoň někdy cítil sám. Tedy vám všem.&lt;/p&gt;</content><category term="Reif Larsen"></category><category term="21. století"></category><category term="Spojené státy americké"></category></entry></feed>