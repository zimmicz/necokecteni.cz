<?xml version="1.0" encoding="utf-8"?>
<feed xmlns="http://www.w3.org/2005/Atom"><title>Něco ke čtení - Anthony Burgess</title><link href="/" rel="alternate"></link><link href="/feeds/anthony-burgess.atom.xml" rel="self"></link><id>/</id><updated>2019-10-14T00:00:00+02:00</updated><entry><title>Mechanický pomeranč</title><link href="/anthony-burgess/mechanicky-pomeranc" rel="alternate"></link><published>2019-10-14T00:00:00+02:00</published><updated>2019-10-14T00:00:00+02:00</updated><author><name>Anthony Burgess</name></author><id>tag:None,2019-10-14:/anthony-burgess/mechanicky-pomeranc</id><summary type="html">&lt;p&gt;Mechanický pomeranč (A Clockwork Orange, 1962) popisuje životní osudy pokorného vypravěče Alexe, který se se svými kumpány (frendíky) vyžívá v supernásilí. Alex žije v antiutopickém světě, v němž násilí přerostlo lidem přes hlavu a kde si každý může dělat, co chce. Ačkoliv mu ještě nebylo 15 let, do školy nechodí …&lt;/p&gt;</summary><content type="html">&lt;p&gt;Mechanický pomeranč (A Clockwork Orange, 1962) popisuje životní osudy pokorného vypravěče Alexe, který se se svými kumpány (frendíky) vyžívá v supernásilí. Alex žije v antiutopickém světě, v němž násilí přerostlo lidem přes hlavu a kde si každý může dělat, co chce. Ačkoliv mu ještě nebylo 15 let, do školy nechodí a večery tráví s frendíky v barech nebo v temných ulicích města.&lt;/p&gt;
&lt;blockquote&gt;
&lt;p&gt;„Je to smradlavej svět, protože dovolí, aby si mladí jako vy dovolovali na starý, a není tu už žádnej zákon a žádnej řád!”&lt;/p&gt;
&lt;/blockquote&gt;
&lt;p&gt;Alex násilí miluje (stejně jako Beethovena), jednoho dne však zajde příliš daleko a noční výlet s partou skončí smrtí staré ženy. Za normálních okolností by se jí Alex spolu s frendíky vysmál, jenže ti už mají dost jeho pánovité povahy a věčného rozkazování. A tak “spravedlnosti” pomohou Alexe dostihnout, aniž by sami přišli k nějaké újmě.&lt;/p&gt;
&lt;p&gt;Náš pokorný vypravěč se dostává do STANAZu (Státního nápravného zařízení), kde by měl — jako každý kriminálník — nějaký čas splácet svůj dluh společnosti. Alex v touze dostat se co nejrychleji z vězení dá souhlas k tomu, aby se stal pokusným králíkem; experti totiž nedávno vyvinuli velmi účinnou nápravnou metodu.&lt;/p&gt;
&lt;blockquote&gt;
&lt;p&gt;„Tohodle můžete použít na zkoušku. Je mladý, smělý, zkažený. Brodsky si ho zítra vezme do parády a vy můžete přisednout a dívat se, jak to dělá. Funguje to dobře, o to nemusíte mít strach. Tenhle mrzký mladý ničema bude změněn zcela k nepoznání.” A tyhle tvrdý verdy, bratři, byly jakoby začátkem mojí svobody.”&lt;/p&gt;
&lt;/blockquote&gt;
&lt;p&gt;Alex je nucen nepřetržitě sledovat scény zobrazující násilí. Společně s chemikáliemi, které do něj během sezení dozorci vpravují, má léčba skvělé výsledky. Alex bude vyléčen. Nebo ne?&lt;/p&gt;
&lt;blockquote&gt;
&lt;p&gt;„Když člověk nemůže volit, přestává být člověkem.”&lt;/p&gt;
&lt;/blockquote&gt;
&lt;p&gt;Alex se skutečně vrátí do světa, který kdysi opustil. K rodičům, kteří už na něj zapomněli a do jeho pokoje nastěhovali podnájemníka. Alex dospěje. Zjistí, že svět jeho mládí je pryč. Jakékoliv projevy násilí v něm vyvolávají pocity hnusu a nevolnosti, stejně jako Beethovena hudba (ach ano, bratři moji). Týnská mluva zůstala, jenže Alex už není týnem.&lt;/p&gt;
&lt;blockquote&gt;
&lt;p&gt;Ale tam, kam teď guljám, volkcuju odinočky, a vy se mnou, ach, bratři moji, nemůžete. Zejtřek je plnej sladkejch kytek a patří točící se smelovatý zemi a hvězdám a starý dobrý Luně tam nahoře a vašemu starýmu dobrýmu frendíkovi Alexovi, kterej si úplně odinočky bude hledat takovou jakoby svou životní partnerku. A všechen ten físíz. Je to příšernej gražnej smelovatej svět, fakt, ach, bratři moji. Takže šťastnou cestu od vašeho frendíčka. A všem z tohodle příběhu zahraju pěkně nojzovatě na lipsy: prrrrr. A můžou mi políbit šáry. Ale vy, ach, bratři moji, vzpomeňte si někdy na malýho Alexe, jakej byl. Amen. A všechen ten físíz.&lt;/p&gt;
&lt;/blockquote&gt;
&lt;p&gt;Anthony Burgess v anglickém originále použil v mluvě týnů rusismy, v českém překladu byly zčásti nahrazeny anglikanismy a germanismy. Výsledkem je skutečně zvláštní směs slov (jak můžete vidět z ukázek), které rozumí jen týnové.&lt;/p&gt;
&lt;p&gt;Můžeme člověka změnit? A je dobrem dobro, které je činěno z donucení? A skutečně — je člověk člověkem, když ztratil možnost volby?&lt;/p&gt;</content><category term="Anthony Burgess"></category><category term="20. století"></category><category term="Velká Británie"></category></entry></feed>