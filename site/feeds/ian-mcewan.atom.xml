<?xml version="1.0" encoding="utf-8"?>
<feed xmlns="http://www.w3.org/2005/Atom"><title>Něco ke čtení - Ian McEwan</title><link href="/" rel="alternate"></link><link href="/feeds/ian-mcewan.atom.xml" rel="self"></link><id>/</id><updated>2019-10-14T00:00:00+02:00</updated><entry><title>Betonová zahrada</title><link href="/ian-mcewan/betonova-zahrada" rel="alternate"></link><published>2019-10-14T00:00:00+02:00</published><updated>2019-10-14T00:00:00+02:00</updated><author><name>Ian McEwan</name></author><id>tag:None,2019-10-14:/ian-mcewan/betonova-zahrada</id><summary type="html">&lt;p&gt;Betonová zahrada (The Cement Garden, 1978) je nejúspěšnějším McEwanovým dílem. Vypráví příběh čtyř sourozenců — Jacka (vypravěč), Julie, Sue a Toma -, kteří se snaží vyrovnat se smrtí rodičů. Despotický a samotářský otec umírá při betonování zahrady, a děti zůstávají s matkou samy. I ta však zanedlouho umírá a celý dům a …&lt;/p&gt;</summary><content type="html">&lt;p&gt;Betonová zahrada (The Cement Garden, 1978) je nejúspěšnějším McEwanovým dílem. Vypráví příběh čtyř sourozenců — Jacka (vypravěč), Julie, Sue a Toma -, kteří se snaží vyrovnat se smrtí rodičů. Despotický a samotářský otec umírá při betonování zahrady, a děti zůstávají s matkou samy. I ta však zanedlouho umírá a celý dům a chod domácnosti má na starosti nejstarší Julie.&lt;/p&gt;
&lt;p&gt;Celá rodina žije v izolaci od okolního světa, rodiče nemají žádné přátele, stejně tak jejich děti. Jedinou výjimkou je Juliin přítel Derek, kterého po smrti rodičů Julie pozve na návštěvu. Když byli rodiče naživu, jakékoliv návštěvy nepřipadaly v úvahu.&lt;/p&gt;
&lt;p&gt;Nejmladšímu Tomovi je teprve deset let, Sue a Jack jsou v pubertě a společně s Julií si uvědomují, že pokud se svět dozví o úmrtí matky, budou rozděleni a posláni do dětského domova. Nezbývá jim než se postarat o to, aby smrt jejich matky nikdy nevyšla najevo, a sklep se zdá být ideálním místem k zabetonování její mrtvoly.&lt;/p&gt;
&lt;p&gt;Můžou ale děti vydržet život bez rodičů? Život se strašným tajemstvím?&lt;/p&gt;
&lt;p&gt;Děj románu sleduje jejich život bez autority a bez povinností. Pustnou, stávají se apatickými a postupně zapomínají, kdy byli jejich rodiče naživu (ostatně otec k dětem neměl zrovna vřelý vztah). Čtyři děti ve velkém domě, které zkoumají svou sexualitu a objevují svět dospělých.&lt;/p&gt;</content><category term="Ian McEwan"></category><category term="20. století"></category><category term="Velká Británie"></category></entry><entry><title>Cizinci ve městě</title><link href="/ian-mcewan/cizinci-ve-meste" rel="alternate"></link><published>2019-10-14T00:00:00+02:00</published><updated>2019-10-14T00:00:00+02:00</updated><author><name>Ian McEwan</name></author><id>tag:None,2019-10-14:/ian-mcewan/cizinci-ve-meste</id><summary type="html">&lt;p&gt;Román Cizinci ve městě (The Comfort of Strangers, 1981) vypráví příběh britského páru, Colina a Mary, kteří tráví dovolenou v cizím městě. Mary je rozvedená a stará se o dvě děti, Colin je už dlouhou dobu její přítel a milenec. Jejich vztah je natolik silný a intimní, že občas je …&lt;/p&gt;</summary><content type="html">&lt;p&gt;Román Cizinci ve městě (The Comfort of Strangers, 1981) vypráví příběh britského páru, Colina a Mary, kteří tráví dovolenou v cizím městě. Mary je rozvedená a stará se o dvě děti, Colin je už dlouhou dobu její přítel a milenec. Jejich vztah je natolik silný a intimní, že občas je pro ně těžké rozpoznat, kde končí osobnost jednoho a začíná osobnost druhého. Jako by byli jeden. Přesto spolu poslední dobou už moc nemluví. Milují se často, ale už ne tak vášnivě jako kdysi, a trochu rozptýlení a uvolnění jim poskytuje hlavně marihuana.&lt;/p&gt;
&lt;p&gt;Dovolená poklidně plyne, dokud se jedné noci neztratí ve spletitých uličkách města (které do map nejsou zaneseny zrovna přesně a podrobně). K jejich momentálnímu štěstí je potká Robert, místní majitel baru, a odvede je na skleničku. Robert je zvláštní postava, už během prvního setkání se chová, jako by se s Colinem a Mary znali odjakživa. Obzvláště ke Colinovi se chová velmi pozorně a Mary tak trochu přehlíží. Když jim později nabídne, že je seznámí se svou ženou Caroline, neodmítnou.&lt;/p&gt;
&lt;p&gt;Caroline je snad ještě podivnější než Robert. Je docela tichá, jakoby trochu ustrašená. Má problémy se zády a trochu kulhá. Okamžitě se ujme Mary a vede s ní velmi zvláštní rozhovor, který — jak se později ukáže — bude hrát důležitou roli v životě Colina a Mary. Caroline rovněž velmi naléhá, aby přišli znovu, a nervózní Colin jí to přislíbí.&lt;/p&gt;
&lt;p&gt;Mary má z tohoto setkání divný pocit, nemůže si však vybavit, co přesně jí na okolnostech jejich návštěvy zarazilo. Byla to Robertova srdečnost? Carolinina špatně skrývaná bolest, kterou cítila při každém pohybu? Vyhýbavé odpovědi, kterými odbývala dotazy týkající se jejího zranění? Fotka, kterou měl Robert na poličce? Když v noci najednou “prozře”, Colin je bohužel natolik unavený, že není schopen ji vyslechnout.&lt;/p&gt;
&lt;p&gt;Výchova despotického otce i výsměch a pohrdání sester v Robertovi zanechaly následky. Svou frustraci a ponížení si vybíjí na své ženě, jíž se však násilí, které na ní při milování páchá, začne líbit a dokonale podlehne tomu kouzelnému okamžiku, v němž je naprosto bezmocná a její život je v rukou Roberta. Když Robert začne fantazírovat o tom, že největší slast by mu způsobilo, kdyby ji mohl při milování zabít, Caroline není(!) proti. Robert svůj úmysl neuskuteční, zlomená záda k němu ale Caroline navždy připoutají. Anglický pár se ve městě objeví v příhodnou dobu.&lt;/p&gt;
&lt;p&gt;Tragické vyústění je v knize přítomno už od samého začátku. Způsob, jakým McEwan nechává Colina a Mary beznadějně bloudit městem, odtažitost místních číšníků i nemožnost najít takovou mapu, která by bloudění zabránila, dává jasně tušit, že vše se spěje k neveselému konci. Colin a Mary skutečně jsou cizinci v nepřátelském městě. Ač vyvrcholení knihy není nečekané, přesto je šokující. Svou podobou, přístupem autora i nevyhnutelností, s níž k němu příběh spěje.&lt;/p&gt;</content><category term="Ian McEwan"></category><category term="20. století"></category><category term="Velká Británie"></category></entry><entry><title>Nevinný</title><link href="/ian-mcewan/nevinny" rel="alternate"></link><published>2019-10-14T00:00:00+02:00</published><updated>2019-10-14T00:00:00+02:00</updated><author><name>Ian McEwan</name></author><id>tag:None,2019-10-14:/ian-mcewan/nevinny</id><summary type="html">&lt;p&gt;Je deset let po válce a Berlín je rozdělen do jednotlivých sektorů. Kdesi pod zemí americká tajná služba s pomocí britských specialistů rozjíždí odposlouchávání sovětských telefonů. Tak nějak vypadá situace románu Nevinný (The Innocent, 1990), když se k rozjeté akci připojí Leonard Marnham, specialista na odposlouchávací zařízení. Leonard je typický …&lt;/p&gt;</summary><content type="html">&lt;p&gt;Je deset let po válce a Berlín je rozdělen do jednotlivých sektorů. Kdesi pod zemí americká tajná služba s pomocí britských specialistů rozjíždí odposlouchávání sovětských telefonů. Tak nějak vypadá situace románu Nevinný (The Innocent, 1990), když se k rozjeté akci připojí Leonard Marnham, specialista na odposlouchávací zařízení. Leonard je typický mladý Angličan s dobrým vychováním, který výlet do Berlína vnímá tak trochu jako dobrodružství. Když se však poprvé setká s Američanem Bobem Glassem, rychle mu dojde, že situace se více než hře podobá poválečné realitě.&lt;/p&gt;
&lt;p&gt;Leonard usilovně pracuje na přiděleném úkolu, dokud do jeho života nevstoupí Němka Maria. Je starší než on, zkušenější než on a zasvětí Leonarda do tajů dosud nepoznaného sexu. Maria se zmíní o svém manželovi, který se někdy objeví, zmlátí ji a jde se dál opíjet, Leonard si ale neuvědomuje skryté nebezpečí. Daleko víc vnímá jako výzvu, aby se o Marii postaral.&lt;/p&gt;
&lt;p&gt;Vztah obou nezadržitelně spěje k zásnubám. Když však po večírku objeví v šatní skříni Mariina bytu spícího Otta, je oběma jasné, že Mariině minulosti neutečou. Leonard není dost chlap na to, aby s Ottem vyrazil dveře, a Maria mu to také několikrát vyčte. Nakonec se strhne rvačka, která vůbec neodpovídá Leonardovým představám, a Otto je v ní zabit. Problém s minulostí je vyřešen, vyvstává však další, o to palčivější — co s tělem?&lt;/p&gt;
&lt;p&gt;Následující rozhodnutí naprosto změní vztah Marie a Leonarda. Zdá se, že nic jiného jim ale nezbývá. A kdyby Leonard nezazmatkoval, mohlo všechno vyjít, mohli se znovu milovat a žít spolu spokojeně v jeho bytě nebo v Anglii. Místo toho Leonard sám nasedá do letadla a to poslední, co uvidí, je Maria v objetí Boba Glasse, kterak mu mávají na rozloučenou.&lt;/p&gt;
&lt;p&gt;Dopis, který si o několik desítek let později přečte, je jen chabou útěchou pro jeho tehdejší zklamání. Možná kdyby nebyl tak mladý, tak naivní a tak nevinný, mohlo všechno dopadnout úplně jinak.&lt;/p&gt;</content><category term="Ian McEwan"></category><category term="20. století"></category><category term="Velká Británie"></category></entry><entry><title>Pokání</title><link href="/ian-mcewan/pokani" rel="alternate"></link><published>2019-10-14T00:00:00+02:00</published><updated>2019-10-14T00:00:00+02:00</updated><author><name>Ian McEwan</name></author><id>tag:None,2019-10-14:/ian-mcewan/pokani</id><summary type="html">&lt;p&gt;Děj autorova osmého románu Pokání (Atonement, 2001) začíná jednoho parného letního dne roku 1935 na usedlosti Tallisových ve Velké Británii. Třináctiletá Briony spolu se dvěma bratranci a sestřenicí Lolou zkouší svou vlastní divadelní hru, aby potěšila staršího bratra Leona, který přijede za rodiči na návštěvu.&lt;/p&gt;
&lt;p&gt;Na příjezd Leona se těší …&lt;/p&gt;</summary><content type="html">&lt;p&gt;Děj autorova osmého románu Pokání (Atonement, 2001) začíná jednoho parného letního dne roku 1935 na usedlosti Tallisových ve Velké Británii. Třináctiletá Briony spolu se dvěma bratranci a sestřenicí Lolou zkouší svou vlastní divadelní hru, aby potěšila staršího bratra Leona, který přijede za rodiči na návštěvu.&lt;/p&gt;
&lt;p&gt;Na příjezd Leona se těší také druhá ze sester, Cecilia, která se ještě neodhodlala opustit rodný dům a z neuchopitelných důvodů zůstává s rodiči, ačkoliv ráda přemýšlí o tom, že se osamostatní. Těší se víc na Leona, nebo na Paula Marshalla, který přijede s ním a který by konečně mohl být tím pravým?&lt;/p&gt;
&lt;p&gt;Emily, matka rodiny, trpí migrénami a do příprav rodinného setkání příliš nezasahuje. Otec Jack jako obvykle tráví celé dny prací na ministerstvu, což mu Emily (stejně jako další věci) milostivě toleruje. Lenivou pohodu parného odpoledne naruší Cecilii střetnutí s Robbiem Turnerem, kterého si pod svá ochranná křídla vzal Jack Tallis. Robbie pracuje pro Tallisovy jako zahradník, Jack mu však slíbil finanční podporu na studia medicíny.&lt;/p&gt;
&lt;p&gt;Cecilia se k němu na škole nikdy moc nehlásila, je to přece jen obyčejný zahradník. A i dnes ji zlobí. Jen kvůli němu se naštípla starodávná váza, a jen kvůli němu se musela Cecilia svléknout a vstoupit do fontány, aby střepy vylovila. Rozbitá váza jakoby předznamenala, co bude nevyhnutelně následovat.&lt;/p&gt;
&lt;p&gt;Nedopatřením Robbie pošle Cecilii oplzlý dopis. Zdá se, že veškeré naděje, které choval na její lásku, jsou definitivně pryč. Místo toho jim však (k Robbieho velkému překvapení) temný kout rodinné knihovny poskytne bezpečné útočiště. Briony však neunikne nic. Ani text Robbieho dopisu, ani násilí, kterého se dopustil na její sestře. Aspoň tak to Briony připadalo.&lt;/p&gt;
&lt;p&gt;Briony. Malá holka, která žije ve svém vlastním vykonstruovaném světě, kde panuje dokonalý pořádek a všechno je tam na první pohled jasné. Briony. Začínající spisovatelka, která od svého života utíká k životu svých postav. Briony, která chce být užitečná, která netuší nic o světě dospělých a která ze všeho nejvíc touží vynahradit si zrušené divadelní vystoupení. Briony, která bude lhát, aby mohla hrát.&lt;/p&gt;
&lt;p&gt;Noční útěk bratranců spustí sérii událostí, která vyvrcholí znásilněním Loly a zatčením Robbieho. Ten se po vstupu do armády dostane až do Francie, kde se stane součástí chaotického úprku před německými vojsky. Jediné, co ho nutí žít, je Ceciliin slib. Počkám na tebe. Vrať se.&lt;/p&gt;
&lt;p&gt;Briony se snaží odčinit svou lež prací v nemocnici. Ošetřuje zraněné vojáky a stále doufá, že mezi umírajícími neuvidí Robbieho.&lt;/p&gt;
&lt;p&gt;Cecilia se zřekla celé své rodiny a odešla. Čekat na Robbieho. Nakonec se ho dočká. Dočká se i jiného setkání, setkání se svou mladší sestrou, která jim tehdy zničila všechno, co s Robbiem měli. Těch několik chvil v knihovně.&lt;/p&gt;
&lt;p&gt;To setkání není příjemné. Vždyť je to Brionin dokonale poskládaný svět. Svět, v němž jediném může odčinit, co tehdy udělala. Svět pokání. Váza se nakonec rozbila celá.&lt;/p&gt;</content><category term="Ian McEwan"></category><category term="21. století"></category><category term="Velká Británie"></category></entry></feed>