<?xml version="1.0" encoding="utf-8"?>
<feed xmlns="http://www.w3.org/2005/Atom"><title>Něco ke čtení - John Webster</title><link href="/" rel="alternate"></link><link href="/feeds/john-webster.atom.xml" rel="self"></link><id>/</id><updated>2019-10-14T00:00:00+02:00</updated><entry><title>Vévodkyně z Amalfi</title><link href="/john-webster/vevodkyne-z-amalfi" rel="alternate"></link><published>2019-10-14T00:00:00+02:00</published><updated>2019-10-14T00:00:00+02:00</updated><author><name>John Webster</name></author><id>tag:None,2019-10-14:/john-webster/vevodkyne-z-amalfi</id><summary type="html">&lt;p&gt;évodkyně z Amalfi (The Duchess of Malfi, poprvé uvedena 1614) je tragedie o pěti dějstvích. Vévodkyně nedávno ovdověla a v zájmu jejích bratří, vévody Ferdinanda a kardinála, je, aby se už znovu nevdala. Aby měli nejen její milostný život pod dohledem, najmou si bývalého galejníka Daniela Bosolu, který už pro …&lt;/p&gt;</summary><content type="html">&lt;p&gt;évodkyně z Amalfi (The Duchess of Malfi, poprvé uvedena 1614) je tragedie o pěti dějstvích. Vévodkyně nedávno ovdověla a v zájmu jejích bratří, vévody Ferdinanda a kardinála, je, aby se už znovu nevdala. Aby měli nejen její milostný život pod dohledem, najmou si bývalého galejníka Daniela Bosolu, který už pro kardinála kdysi vraždil, aby vévodkyni špehoval.Vévodkyně přesto potají pojme za manžela svého majordoma Antonia Bolognu a porodí mu tři děti.&lt;/p&gt;
&lt;p&gt;Když se o jejím činu dozvídají oba bratři, dochází mezi nimi k roztržce. Horkokrevný Ferdinand chce nechat sestru zabít, kardinál však krotí jeho rozhořčení.&lt;/p&gt;
&lt;blockquote&gt;
&lt;p&gt;FERDINAND: Zdá se mi, že se směje. Hej, hyeno! — Něco mi říkej, honem, nebo mě představivost unese a spatřím ji, jak páše hnusný hřích.
KARDINÁL: S kým?
FERDINAND: Možná s převoznickým kolohnátem anebo, vidíš, je to zápasník, co hází kladivem a láme železo, či krasavec, jenž dělá nejsprostější služebné práce v domě.
KARDINÁL: Ztrácíš rozum?
FERDINAND: Tak, dámo, dost! Žár ve mně neuhasí tvé kurví mléko; leda kurví krev.&lt;/p&gt;
&lt;/blockquote&gt;
&lt;p&gt;Ferdinand dává sestře postupně najevo, že o jejím sňatku ví, stejně jako o jejích dětech, během jejich rozhovoru jí dává dýku a už ji nikdy nechce vidět. Vévodkyně tuší, co se chystá, proto se naoko pohádá s Antoniem, obviní ho z krádeže a pošle ho do Ancony. O všem se potom radí s Bosolou, aniž by věděla, že slouží jejímu bratrovi. Kardinál však díky svému vlivu dosáhne vyhnání manželů z Ancony. Antonio s nejstarším synem prchne do Milána, vévodkyně skončí v zajetí Bosoly.&lt;/p&gt;
&lt;blockquote&gt;
&lt;p&gt;VÉVODKYNĚ: Kvůli tomu jsi přišel? Hanobíš, co posvětila církev? Počkej v pekle, tam za to budeš výt.
FERDINAND: Tak měla jsi žít vždy. Užívala jsi, věru, příliš světla světa. Však dosti o tom. Chci uzavřít mír; tady je ruka, (podá jí ruku mrtvého) jíž slíbila jsi lásku; na ní prsten, tvůj dar.&lt;/p&gt;
&lt;/blockquote&gt;
&lt;p&gt;Uvěznění vévodkyně a kruté chování jejího bratra je však jen předzvěstí tragedie, která se chystá.
Příběhu vévodkyně z Amalfi se nevěnoval pouze John Webster, stal se námětem také pro tragedii Lope de Vegy či povídku Stendhala. Z větší části se příběh zakládá na pravdě a dochovaných záznamech o Giovanně d’Aragoně. John Webster se obratností a lehkostí, s jakou používá slov, jistě může rovnat i Shakespearovi, jeho tragedie mi v porovnání s Shakespearovým dílem připadá ponurejší, syrovější. Velmi zajímavou postavou je bezesporu kardinál, který — ač služebník boží — má na svědomí činy, za něž by se ani ďábel nemusel stydět.&lt;/p&gt;</content><category term="John Webster"></category><category term="17. století"></category><category term="Velká Británie"></category></entry></feed>