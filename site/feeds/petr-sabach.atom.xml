<?xml version="1.0" encoding="utf-8"?>
<feed xmlns="http://www.w3.org/2005/Atom"><title>Něco ke čtení - Petr Šabach</title><link href="/" rel="alternate"></link><link href="/feeds/petr-sabach.atom.xml" rel="self"></link><id>/</id><updated>2019-10-14T00:00:00+02:00</updated><entry><title>Hovno hoří</title><link href="/petr-sabach/hovno-hori" rel="alternate"></link><published>2019-10-14T00:00:00+02:00</published><updated>2019-10-14T00:00:00+02:00</updated><author><name>Petr Šabach</name></author><id>tag:None,2019-10-14:/petr-sabach/hovno-hori</id><summary type="html">&lt;p&gt;Soubor Hovno hoří (1994) obsahuje tři povídky: Sázka, Bellevue a Voda se šťávou, jejichž průřezem vznikl film Pelíšky. V první povídce autor zpoza hospodského stolu pozoruje dva upovídané staříky, kteří se baví sázením — kolik měří medvěd kodiak, jaktože železné lodě plavou, jak dlouho vydrží pod vodou. I přes opačné názory …&lt;/p&gt;</summary><content type="html">&lt;p&gt;Soubor Hovno hoří (1994) obsahuje tři povídky: Sázka, Bellevue a Voda se šťávou, jejichž průřezem vznikl film Pelíšky. V první povídce autor zpoza hospodského stolu pozoruje dva upovídané staříky, kteří se baví sázením — kolik měří medvěd kodiak, jaktože železné lodě plavou, jak dlouho vydrží pod vodou. I přes opačné názory opouští hospodu jako nejlepší přátelé.&lt;/p&gt;
&lt;p&gt;Povídka Bellevue nás seznámí s podivnou rodinkou, v níž matka otročí mužům — manželovi a svým synům. Její dcera uvažuje o změně pohlaví, mladší syn se ve třetí třídě pomočuje, starší řeší první lásky. Společně se snaží vzdorovat socialisticky-výchovným pokusům otce přetvořit je k obrazu svému.&lt;/p&gt;
&lt;p&gt;Voda se šťávou rozebírá problémy soužití muže a ženy. Nepatrné rozepře, větší hádky, roztomilá nedorozumění a hluboká nepochopení — pořád však s typicky šabachovským humorem.&lt;/p&gt;</content><category term="Petr Šabach"></category><category term="20. století"></category><category term="Česká republika"></category></entry><entry><title>Putování mořského koně</title><link href="/petr-sabach/putovani-morskeho-kone" rel="alternate"></link><published>2019-10-14T00:00:00+02:00</published><updated>2019-10-14T00:00:00+02:00</updated><author><name>Petr Šabach</name></author><id>tag:None,2019-10-14:/petr-sabach/putovani-morskeho-kone</id><summary type="html">&lt;p&gt;Putování mořského koně (1998) je deníkovým vyprávěním muže-otce, který se rozhodl zůstat na mateřské se synem Pepínem, aby jeho žena mohla budovat kariéru (stylizuje se tedy do role mořského koníka, který se stará o potomstvo). Během jednoho roku, který tráví stavěním synkovy vysněné garáže z kostek, chozením do parku a …&lt;/p&gt;</summary><content type="html">&lt;p&gt;Putování mořského koně (1998) je deníkovým vyprávěním muže-otce, který se rozhodl zůstat na mateřské se synem Pepínem, aby jeho žena mohla budovat kariéru (stylizuje se tedy do role mořského koníka, který se stará o potomstvo). Během jednoho roku, který tráví stavěním synkovy vysněné garáže z kostek, chozením do parku a podřimováním, se jeho život kompletně změní: začne na sobě pozorovat, jak moc mu chybí kontakt s lidmi, zakouká se do pohledné maminky v parku a přemýšlí o nevěře. Přestává si rozumět se ženou, zjišťuje spoustu věcí o životě (např. že Jsou dni, kdy ti nepomůže, že umíš napsat MYSLIVEC.) a nakonec si najde místo nočního hlídače.&lt;/p&gt;
&lt;p&gt;Co neuskuteční tatínek, uskuteční Marie — podvede ho s kolegou z práce a tatínek s celou situací naloží geniálně — dotyčného vyhodí na ulici bez šatů a nechá ho utéct do noci. Za to si na nějaký čas pobude v blázinci, ale obvinění z ublížení na zdraví (do pokoje vtrhl s dřevěným koltem) je u soudu nakonec zamítnuto. Všechno se zase vrací do starých kolejí.&lt;/p&gt;
&lt;p&gt;Šabach vypráví krátce, zkratkovitě a vtipně. Forma deníkových zápisků působí občas až s naléhavou aktuálností.&lt;/p&gt;</content><category term="Petr Šabach"></category><category term="20. století"></category><category term="Česká republika"></category></entry><entry><title>Ramon</title><link href="/petr-sabach/ramon" rel="alternate"></link><published>2019-10-14T00:00:00+02:00</published><updated>2019-10-14T00:00:00+02:00</updated><author><name>Petr Šabach</name></author><id>tag:None,2019-10-14:/petr-sabach/ramon</id><summary type="html">&lt;p&gt;Ramon (Psáno pro New York Times) je literárním počinem sedmnáctiletého Martina Lutera (rodiče mu tímto jménem dost otrávili život), který žije v podivné vesnici Kozloděje. Martin dospívá a trochu s odstupem se dívá na zvláštní problémy svého puntičkářského otce, svého dvojčete — sestry Pepiny, a velmi zvláštního dědečka. Je obklopen věcmi …&lt;/p&gt;</summary><content type="html">&lt;p&gt;Ramon (Psáno pro New York Times) je literárním počinem sedmnáctiletého Martina Lutera (rodiče mu tímto jménem dost otrávili život), který žije v podivné vesnici Kozloděje. Martin dospívá a trochu s odstupem se dívá na zvláštní problémy svého puntičkářského otce, svého dvojčete — sestry Pepiny, a velmi zvláštního dědečka. Je obklopen věcmi, které mu nepřijdou tak docela podstatné, ale musí se s nimi nějak vyrovnat. A Indián Ramon přichází jako na zavolanou.&lt;/p&gt;
&lt;blockquote&gt;
&lt;p&gt;A za co bych jí nejradši na místě zakroutil krkem , je to její: “Helejse, synku, kdo že komu seděl prdelí na ksichtě?!”, protože představa, že sem na svět dorazil až jako vagon číslo dvě a eště k tomu se svým křehce modelovaným římským nosem v jejím umolousaným zadku, je pro mě nepřijatelná. A i když v mý přítomnosti dává s oblibou k dobru fór o tom, co je to relativita, fór, ve kterým se říká, že pan Novák má svůj nos vraženej v zadku pana Novotnýho a že tím pádem maj oba nos v prdeli, ale pan Novotnej že je na tom relativně líp, čímž naráží na to naše proklatý pořadí v děloze, tak já nevím, jak je tomu u Nováka a Novotnýho, ale s mou ségrou si nejsem jistej, jestli tady to relativně platí, protože představa obojího mě děsí stejně.&lt;/p&gt;
&lt;/blockquote&gt;
&lt;p&gt;Ubytují ho ve své chatě, kterou nazývají Jamajka, jako hlídače. Moc toho nenamluví, ale pěstuje marihuanu. Dost záhadný člověk, se kterým se Martin rychle spřátelí. Co na tom, že až z Nizozemí přijedou dva gangsteři, kterým Ramon dluží 10 000 dolarů. Vždyť zase odjedou.&lt;/p&gt;
&lt;p&gt;Šabachův román je jakousi syntézou Chevallierových Zvonokosů, tvorby beatniků a Salingerova románu Kdo chytá v žitě. Šabach je kousavý, vtipný, sarkastický, dost roztržitý a především upovídaný vypravěč, který nikam nespěchá. Na pozadí přátelství Ramona s Martinem se věnuje tak banálním problémům, jako je luxování nebo prodej polí paní Hakové.&lt;/p&gt;
&lt;blockquote&gt;
&lt;p&gt;Není ticho jako ticho. Je ticho normální a ticho velmi podezřelý. Takový to ticho před bouří nebo ticho, co vydávaj lidi, který právě ztichli a ticho vytvořili. Vytvořený ticho zní úplně jinak. Je v něm víc snahy — nebo čeho — o ticho.&lt;/p&gt;
&lt;/blockquote&gt;</content><category term="Petr Šabach"></category><category term="21. století"></category><category term="Česká republika"></category></entry></feed>