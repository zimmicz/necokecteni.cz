<!DOCTYPE html>
<html lang="cs">
<head>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-150612201-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-150612201-1');
</script>
    <meta charset="UTF-8">
    <meta name="viewport" content="width=device-width, initial-scale=1.0" />
    <meta name="description" content="David Lodge: Hostující profesoři" />
    <meta name="keywords" content="20. století,Velká Británie,David Lodge,Hostující profesoři" />
    <meta name="robots" content="index,follow" />
    <meta http-equiv="expires" content="43200"/>
    <title>Něco ke čtení</title>
    <link href="https://fonts.googleapis.com/css?family=Merriweather&display=swap" rel="stylesheet">
    <link rel="alternate" type="application/rss+xml" title="" href="feeds/atom.xml" />

        <link rel="stylesheet" href="https://www.necokecteni.cz/theme/css/style.min.css?4aa0be4d">
</head>
<body class="is-size-7-mobile">
    <header class="section">
        <h1 class="title is-1 is-size-5-mobile"><a class="has-text-grey-darker" href="/">Něco ke čtení</a></h1>
    </header>

    <main class="section columns is-mobile">
        <!-- sidebar -->
        <section class="column is-one-quarter is-full-mobile">
<div class="content">
    <form name="x" action="//duckduckgo.com/" target="_blank">
        <div class="field">
            <div class="control">
                <input aria-label="Search" class="input" type="search" placeholder="..." name="q" />
            </div>
        </div>

        <input type="hidden" value="necokecteni.cz" name="sites" />

        <div class="field">
            <div class="control">
                <input class="button is-primary" type="submit" value="Hledat" />
            </div>
        </div>
    </form>
</div>
    <h3 class="title is-4 is-size-5-mobile has-text-grey-light">Další knihy autora</h3>

        <section class="content">
                <a class="is-block" href="https://www.necokecteni.cz/david-lodge/nejtissi-trest">Nejtišší trest</a>
        </section>


    <h3 class="title is-4 is-size-5-mobile has-text-grey-light">Další podobné knihy</h3>
        <section class="content has-overflow has-height-200">
                <a class="is-block" href="https://www.necokecteni.cz/george-orwell/1984">George Orwell: 1984</a>
                <a class="is-block" href="https://www.necokecteni.cz/roald-dahl/dalsi-pribehy-necekanych-koncu">Roald Dahl: Další příběhy nečekaných konců</a>
                <a class="is-block" href="https://www.necokecteni.cz/george-orwell/farma-zvirat">George Orwell: Farma zvířat</a>
                <a class="is-block" href="https://www.necokecteni.cz/arthur-c-clarke/2001-vesmirna-odysea">Arthur C. Clarke: 2001: Vesmírná Odysea</a>
                <a class="is-block" href="https://www.necokecteni.cz/ian-mcewan/betonova-zahrada">Ian McEwan: Betonová zahrada</a>
                <a class="is-block" href="https://www.necokecteni.cz/ian-mcewan/cizinci-ve-meste">Ian McEwan: Cizinci ve městě</a>
                <a class="is-block" href="https://www.necokecteni.cz/aldous-huxley/konec-civilizace">Aldous Huxley: Konec civilizace</a>
                <a class="is-block" href="https://www.necokecteni.cz/anthony-burgess/mechanicky-pomeranc">Anthony Burgess: Mechanický pomeranč</a>
                <a class="is-block" href="https://www.necokecteni.cz/david-herbert-lawrence/milenec-lady-chatterleyove">David Herbert Lawrence: Milenec lady Chatterleyové</a>
                <a class="is-block" href="https://www.necokecteni.cz/ian-mcewan/nevinny">Ian McEwan: Nevinný</a>
                <a class="is-block" href="https://www.necokecteni.cz/william-golding/pan-much">William Golding: Pán much</a>
                <a class="is-block" href="https://www.necokecteni.cz/kingsley-amis/stastny-jim">Kingsley Amis: Šťastný Jim</a>
                <a class="is-block" href="https://www.necokecteni.cz/irvine-welsh/trainspotting">Irvine Welsh: Trainspotting</a>
        </section>
        </section>

        <!-- content -->
        <section class="column is-three-quarters has-text-justified nkc-content is-full-mobile">
<!-- variables:
    article
    show_author_name
    show_whole_article
    header_link
-->
<section class="content box nkc-article">
        <h2 class="title is-2 is-size-5-mobile has-text-left">

        David Lodge: Hostující profesoři

        </h2>

    <!-- tags -->
    <div class="container">
            <a class="button is-primary is-small" href="/tags/20-stoleti">20. století</a>
            <a class="button is-primary is-small" href="/tags/velka-britanie">Velká Británie</a>
    </div>

    <!-- content -->
        <p>Hrdinové univerzitního románu Hostující profesoři (Changing Places: A Tale of Two Campuses, 1975), profesor Morris Zapp z univerzity v americké Euphorii a Philip Swallow z univerzity v britském Rummidge, si v roce 1969 díky výměnnému programu vymění svá pracoviště. Zapp odjíždí, protože mu jeho žena zrovna nedává na výběr (buď odjedeš, nebo se rozvedeme a vezmu ti děti). Swallowovi se zprvu moc nechce, ale cítí, že bez titulu PhDr., na kterém už roky “usilovně” pracuje, si moc vybírat nemůže. A jak záhy zjistí, život bez protivně zvídavých dětí mu bude vyhovovat.</p>
<p>Pro Zappa je cesta do Rummidge, ne zrovna populární britské univerzitu, tak trochu za trest, Swallow naopak míří na uznávaný kampus Euphorie. Oba jsou jako den a noc: Zapp je úspěšný, dosáhl snad už všeho, čeho dosáhnout mohl a chtěl, u studentek slaví úspěchy. Zato Swallow si dobře uvědomuje, že jeho pozice na univerzitě není zrovna pevná, přitom s tím nehodlá nic dělat. A výlet do Spojených států je dobrá záminka, jak aspoň na čas změnit prostředí.</p>
<p>Je to k nevíře, ale oba profesoři si na univerzitách prožijí osud hodně podobný: ze Zappa se na Rummidge stane modla, protože dokáže zastavit studentskou stávku, Swallow se (ač nechtě) zasadí o vybudování veřejně přístupného parku v Euphorii. Zapp je na akademické půdě o chlup úspěšnější, univerzitní rada ho dokonce navrhne na nového ředitele oddělení angličtiny. Řekněme, že Swallowovi se zase víc daří u žen: do postele dostane nejen Zappovu dceru z prvního manželství…</p>
<p>Román rozdělený do pěti částí střídá hned několik vypravěčských postupů: od klasického vyprávění dospěje ke kapitole stvořené z novinových výstřižků, potom z dopisů, které si oba muži vyměňují s manželkami, a graduje divadelní hrou v podání ústřední čtveřice postav: Zappa a jeho ženy Désirée a Swallowa s Hillary. V okamžiku, kdy se oba páry setkají, aby konečně probraly události, které se udály během výměny obou profesorů, už však není až tak jasné, kdo s kým opravdu tvoří pár. A vůbec, jestli se ta výměna týkala pouze jejich pracovní pozice.</p>
<p>Lodge opět spouští salvu vtipu, která vás zasáhne přímo do hlavy. Nejde jen o komičnost románu jako takového, ale i o dokonale kousavé a ironické komentáře profesora Zappa, o neuvěřitelnou nemotornost a cynismus Swallowa a také o způsob, jakým vystupují jednotliví členové akademického sboru, byť se knihou mihnou povětšinou jen okrajově.</p>
</section>        </section>
    </main>

    <footer class="footer">
        <p class="has-text-centered">
            <a rel="alternate" type="application/rss+xml" href="https://www.necokecteni.cz/feeds/atom.xml">RSS kanál</a>
        </p>
    </footer>
</body>
</html>