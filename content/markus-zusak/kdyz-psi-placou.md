Title: Když psi pláčou
Tags: 21. století, Austrálie
Author: Markus Zusak
Category: Markus Zusak
Date: 2019-10-15

Cameron Wolfe je nejmladší ze čtyř sourozenců, nanicovatý kluk, který se snaží vyrovnat se světem kolem sebe. A taky sbalit už konečně nějakou holku, což je pro něj neřešitelný problém.

Jeho bratr Rubík je pravý opak, holky střídá snad každý měsíc a svého mladšího bratra si rád dobírá. Steve, nejstarší z bratrů, je úspěšný, o víkendech hraje fotbal (dělá kapitána) a je nejlepším hráčem mužstva. Zkrátka opak Camerona. Pak je tu ještě Sarah, starší sestra, která dobře fotí a kreslí.

Když se Rubík rozejde se svým posledním úlovkem, Octavií Ashovou, stane se zvláštní věc — Octavia Camerona vyzve, aby konečně přestal civět do okna holky, která o něj nestojí, a místo toho hlídkoval právě před jejím oknem. Cameron se nejspíš poprvé zamiluje, zároveň ale musí řešit prekérní situaci: je bejvalka jeho bráchy opravdu ta pravá, se kterou by si měl něco začít?

Když se to Rubík dozví, Cama v kuchyni zbije a bratrský vztah utrpí těžkou ránu. Octavia z Camova života zmizí tak rychle, jak se v něm objevila, protože se nechce stavět mezi bratry. Rubík zároveň čelí anonymním telefonátům bývalého přítele svého nového úlovku. Když se konečně oba nepřátelé setkají, Rubík dopadne šeredně a Cam ho odnese od starého kolejiště celou cestu až domů. Rubíkovy rány jsou sice čerstvé, ty staré se však zacelí a Rubík s Camem k sobě znovu najdou cestu. I Steve se Camovi omluví za to, jak o něm mluvil před svou přítelkyní (řekl jí o něm, že Cam je lůzr).

----------

Proč Cameron o své matce mluví jako o paní Wolfeové? Přitom ji obdivuje, říká, že by jí rád koupil dovolenou.

----------

*Když to tak cejtíš, nemůžeš si pomoct.*
*“Ale teď to vím,” pokračoval. “Už to vím.”*
*Čekal jsem, ale nic nepřicházelo. “Co víš?” zeptal jsem se.*
*Zahleděl se do mě a hlas se mu třásl, když říkal: “Že já vzhlížím k tobě…”*

