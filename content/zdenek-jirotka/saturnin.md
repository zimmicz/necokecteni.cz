Title: Saturnin
Tags: 20. století, Česká republika
Author: Zdeněk Jirotka
Category: Zdeněk Jirotka
Date: 2019-10-14

Saturnin (1942) je humoristický román o sluhovi, který svému pánovi během několika okamžiků převrátí život vzhůru nohama. Z pěkného bytu jej odstěhuje na hauzbót, začne ho učit tenisu a šířit o něm prapodivné mýty a legendy, ačkoliv žraloka stativem fotoaparátu opravdu nezabil. Snad nejvtipnější postavou příběhu je teta Kateřina, vševědoucí dáma, která se vzhledem ke svému věku maluje až příliš a svého synovce (vypravěče příběhu) spolu s celou společností na dědečkově sídle vždy oblaží nějakým trefným příslovím. Saturnin v sobě ztělesňuje úslužnost s jistou dávkou nadhledu a vznešenosti, která z něj dělá postavu neskonale krásnou a nebezpečnou.

